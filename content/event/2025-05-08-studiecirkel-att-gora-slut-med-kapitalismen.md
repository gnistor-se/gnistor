---
title: "Studiecirkel: Att göra slut med kapitalismen"
date: "2025-05-08 17:00:00"
end_date: "2025-05-08 19:15:00"
locations: [Malmö]
forms: [Studiecirkel]
topics: []
organizer: "Vänsterpartiet Malmö"
addressName: "ABF-huset"
streetAddress: "Spånehusvägen 47"
postalCode: " 21158 Malmö"
addressRegion: ""
addressCountry: "Sweden"
source: "https://www.facebook.com/events/1728605478036601/?event_time_id=1728605488036600"
---
I den här studiecirkeln läser vi boken Att göra slut med kapitalismen. Boken är en introduktion till vad som är fel med kapitalismen, skriven i dialogform där "samhället" gör slut med "kapitalismen": Poängen med boken är att den till skillnad från många andra liknande böcker verkligen tar de bästa pro-kapitalistiska argumenten på dödligt allvar och ger kapitalismen en chans att försvara sig. Tanken är att få en introduktion till det socialistiska tankegodset samtidigt som vi gemensamt lär oss argumentera för varför kapitalismen måste avskaffas utan att bara lära oss ”hejarklacksargument” som faller så fort de stöter på lite motstånd från icke-socialistiska vänner och familjemedlemmar. Studiecirkeln är även en chans att diskutera sådana frågor där vi socialister faktiskt inte har färdiga svar.

Boken är skriven av cirkelledaren själv, efter att i många år haft svårt att hitta introduktionslitteratur om socialism som tar högerns bästa argument på allvar.

Fyra träffar, ungefär 55 (väldigt lättlästa) sidors läsning inför varje träff. Boken är inte utgiven så ni kommer att få läsa en pdf-version inför första träffen och sedan kommer den som vill få låna en tryckt version för de resterande träffarna. 

Anmälan sker via Vänsterpartiet Malmös anmälningssystem Zetkin på hemsidesadress zetk.in eller i appen Agera. Max 10 personer – först till kvarn!

Studiecirkeln arrangeras av Vänsterpartiet Malmö i samarbete med ABF Malmö.

- Studiecirkelledare: Per Davidson
- Plats: ABF-huset, Spånehusvägen 47
- Tider: fyra torsdagar 8 maj, 22 maj, 29 maj och 5 juni. 
- 19:00 till 21:15
