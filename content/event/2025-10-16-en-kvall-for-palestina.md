---
title: "En kväll för Palestina"
date: 2025-10-16 18:00:00
forms: [Möte]
locations: [Stockholm]
topics: [Palestina]
organizer: "Palestinagruppen i Stockholm"
addressName: "Solidaritetshuset"
streetAddress: "Tegelviksgatan 40"
postalCode: ""
addressRegion: "Stockholm"
addressCountry: "Sweden"
source: "https://www.palestinagruppenstockholm.se"
---
Varmt välkomna till en kväll som kommer att innehålla BDS, folkrätt och hur svenska investeringar bidrar till ockupationen av Palestina.

- Tid: 16 oktober kl 18:00-20:00
- Plats: Solidaritetshuset, Tegelviksgatan 40

Vi tar avstamp i folkrätten; Henrik Carlborg, jurist, är på plats för att ge oss en tankeväckande introduktion i folkrätt då främst utifrån ICC:s arresteringsorder av Benjamin Netanyahu och Yoav Gallant samt ICJ:s rådgivande yttrande om att Israels ockupation av Palestina är olaglig och att staten Israel begår en rad grova folkrättsbrott. Hur kan vi använda detta i BDS-arbetet?  

Efter det kommer Jakob König från Fair Finance Guide berätta om hur vi kan hindra svenska investeringar från att bidra till ockupationen och det pågående folkmordet i Gaza, och hur man som individ kan påverka genom sina val gällande pensionsfonder och bank.

Palestinagruppen Stockholm bjuder in till en kväll som förhoppningsvis kommer mynna ut i praktiskt BDS-arbete.

BDS står för bojkott, desinvestering och sanktioner. 

BDS-uppropet kom i juli 2005 från det palestinska civilsamhället. 170 organisationer undertecknade ett upprop med en vädjan till omvärlden att införa omfattande bojkottaktioner så länge ockupationen av Palestina fortsätter. Det var 20 år sedan och läget är idag akut. BDS-uppropet har vuxit och spridits över hela världen och samlar organisationer, fackförbund, kyrkor, studentföreningar och individer. BDS-rörelsen uppmanar internationella organisationer och individer till ickevåldsaktioner i form av bojkott och desinvestering tills Israel lever upp till sina skyldigheter enligt internationell rätt och erkänner palestiniernas rätt till självbestämmande. Det är hög tid att kraftfulla sanktioner införs. BDS-uppropets kärna är att ockupationen upphör, lika rättigheter för alla samt rätten att återvända, enligt FN-resolution 194 om de palestinska flyktingarnas rätt att återvända och rätt till kompensation.

Ingen anmälan behövs, det är bara att dyka upp.

Bästa hälsningar

Palestinagruppen i Stockholm

info@palestinagruppenstockholm.se