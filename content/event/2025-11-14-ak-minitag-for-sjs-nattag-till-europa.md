---
title: "Åk minitåg för Sj:s nattåg till Europa!"
date: 2025-11-14 15:30:00
forms: [Aktion]
locations: [Stockholm]
topics: []
organizer: "Skiftet"
addressName: "Strömgatan, nära Operan och Kungsträdgården"
streetAddress: ""
postalCode: ""
addressRegion: "Stockholm"
addressCountry: "Sweden"
source: "https://www.mittskifte.org/events/ak-minitag-for-sj-s-nattag-till-europa"
---
På fredag 14 november rullar vi bokstavligen ut protesttåget i Stockholm. Vi har hyrt  ett tuff-tuff-tåg som kan sprida kampanjen för nattåg runt om i Stockholm (och på många sociala medier-konton har vi tänkt oss). På tågen kommer det också sitta jättebanderoller med "Rädda SJ:s nattåg".

Tufftuff-tåget avgår 15:30 från centrala Stockholm och det har plats för 25 Skiftet-aktiva (samt en infrastrukturminister) och du anmäler dig i detta formulär

Vad: Minitågtur genom centrala Stockholm
Plats: Strömgatan, nära Operan och Kungsträdgården
Tid: Fredag 14 november klockan 15.30

30 000 personer har skrivit under för nattågen ner till Europa. Men regeringen har inte visat något intresse att rädda tåglinjen, utan fortsätter satsa mångmiljardbelopp på fossilflyg och massbilism.

Med protesttåget tar vi budskapet till alla sociala media-plattformar, vi hoppas locka media att fortsätta rulla ut nyheter om nattågen, och den som ännu inte sett kampanjen kommer få upp ögonen för den. Tillsammans ökar vi pressen på regeringen att rädda nattågen. 

PS Det tyska bolag som sagt sig vilja ta över vill bara köra 50% som högst, och risken finns att det inte blir något alls. För att hålla rälsen ner till Europa öppen på riktigt behöver regeringen ge SJ uppdraget att köra!