---
title: "Arbetarsånger på 2000-talet"
date: 2025-10-26 16:00:00
forms: [Musik]
locations: [Malmö]
topics: []
organizer: "Krakel"
addressName: "Krakel"
streetAddress: "Brobygatan 7"
postalCode: ""
addressRegion: "Malmö"
addressCountry: "Sweden"
source: "https://www.krakelkrakel.com/kalender/arbetarsnger-p-2000-talet"
---
De gamla traditionella arbetarsångerna famnade om kollektivet i syfte att stärka gemenskap och mod. Numera verkar arbetarklassens erfarenheter uttryckas mer individuellt. Vad händer i dessa tider med vår gemenskap och vårt mod? Hur kan en modern arbetarsång låta? 

Kom och lyssna till musik och samtal med låtskrivarna Stina Künstlicher, Kristian von Svensson och Mats Källblad. Samtalet modereras av Åsa Bällsten. Fri entré. 

Kristian von Svensson mottog 2021 Arbetarrörelsens Kulturpris i Malmö och finns representerad med egna sånger i arbetarrörelsens "psalmbok" Röda Sångboken. Till vardags jobbar han dock inom omsorgen. 

Stina Künstlicher är en sjungande sångskrivare med bakgrund inom restaurangbranschen. Hennes visor berättar med hjälp av humor, svett och tårar om krogknegande och stamgästhantering. Fick Arbetarrörelsens kulturpris i Malmö 2023. 

Mats Källblad är musiker och serietecknare med flera verk bakom sig, ofta om arbetarklassen på landsbygden. Spelar i punkbandet Härvan och i folkrockbandet Styret.

Arrangeras i samarbete med ABF Malmö.