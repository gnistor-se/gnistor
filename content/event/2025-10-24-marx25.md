---
title: "Marx25"
date: 2025-10-24 13:00:00
endDate: 2025-10-25 18:00:00
forms: [Forum]
locations: [Stockholm]
organizer: "Centrum för marxistiska samhällsstudier"
addressName: "Hägerstensåsens medborgarhus"
streetAddress: ""
postalCode: ""
addressRegion: "Stockholm"
addressCountry: "Sweden"
source: "https://www.cmsmarx.org/marx25/"
---
Marx25 är CMS femte stora Marxkonferens som i år arrangeras tillsammans med kollektivet Jordens fördömda, det europeiska nätverket transform! europe samt tidskrifterna Brand, Clarté och Fronesis. Temat för Marx25 är Imperialism. 

Imperialism är ett begrepp som använts i marxistisk teori för att förstå hur världen fungerar, och hur de mer utvecklade länderna suger ut fattigare delar av världen ekonomiskt och ekologiskt. Den sker både genom företags exploatering av arbetskraft och i det folkmord som Israel begår i Palestina.     

Konferensen Marx25 är en plats där akademi och aktivism möts, där en bred vänster kan  diskutera strategier, hitta möjligheter för motstånd och visa solidaritet med förtryckta. I programmet finns flera punkter om det pågående folkmordet i Palestina 

## Keynotes

Layal Ftouni, libanesisk-brittisk aktivist, forskare och biträdande professor vid Utrechts universitet i Nederländerna. Hon har bland annat skrivit om palestinska fångars arbete med att etablera kanaler för smuggling av sperma, i en reproduktiv trotshandling mot folkmordet.

Sami Khatib, palestinsk-tysk professor i politik och social estetik vid Konst- och designuniversitetet, Karlsruhe, Tyskland. Han är en av grundarna till Beirut Institute for Critical Analysis and Research (BICAR) och hans forskning är inom marxistisk estetisk teori med särskilt fokus på Walter Benjamin. 

Aktivister från kampanjen Stäng ner Elbit! leder ett samtal på temat ”direkt aktion mot Israels vapenindustri”.

## Övriga höjdpunkter ur programmet

Keti Chukhrov, rysk-georgisk gästprofessor vid Konst- och designuniversitetet i Karlsruhe, Tyskland, som efter att ha skrivit utförligt om socialismens och kapitalismens jämförande epistemologier har nyligen vänt sig till den emancipatoriska potentialen i den sovjetisk-socialistiska uppfattningen om universalism.

Vesa Oittinen, finsk forskare i idé- och filosofihistoria som specialiserat sig på Östeuropa och Ryssland. Han kommer att undersöka Lenins dialektiska metod i analysen av imperialism och spåra dess framväxt i motsats till ”determinismen hos Andra Internationalens teoretiker” som Karl Kautsky.

Suddhabrata Deb Roy, indisk författare och forskare, kommer att diskutera frågan om nationell identitet ur Bishnu Prasad Rabhas perspektiv, en "gerillarörelse underjordisk trotskistisk revolutionär" vars våldsamma konfrontationer med den indiska staten gjorde honom till en kontroversiell figur inom den etablerade vänstern.

Konferensen kommer dessutom att innehålla en stor mängd föreläsningar, panelsessioner, livepoddar, bokbord, releaser 

## Tider

Fredag 24 oktober 13:00–17:15, därefter följer ett kulturprogram med bar, mingel och kulturprogram fram till kl 22:00.

Lördag 25 oktober 11:00–17:15

Konferensen hålls på Hägerstensåsens Medborgarhus i Stockholm 24–25 oktober 2025. Hela programmet är gratis, ingen föranmälan eller registrering krävs för att delta. Ungefär hälften av programpunkterna hålls på engelska och hälften på svenska. 