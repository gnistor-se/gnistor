---
title: "Koloniseringen av Palestina & folkmordet i Gaza med Olof Bortz"
date: "2025-10-06 18:00:00"
enddate: "2025-10-06 20:30:00"
locations: [Göteborg]
forms: [Samtal]
topics: [Palestina]
organizer: "Kommunalvänstern avdelning Väst"
addressName: 
streetAddress: "Andra Långgatan 20"
postalCode: "413 28 Gothenburg"
addressRegion:
addressCountry: "Sweden"
source: https://www.facebook.com/events/3037191829786903/
---
Efter två års intensiv krigföring växer en allt starkare insikt världen över: Israel begår folkmord på palestinier i Gaza. Varje dag nås vi av rapporter om akut svält och dödstal som saknar motstycke i vår samtid.

Det som sker i Gaza, på Västbanken och i det område som blev Israel 1948 är inte isolerade tragedier, utan en fortsättning på mer än ett sekels koloniala strävanden och bosättningar som banat väg för den israeliska statens framväxt och palestiniernas fördrivning.

Vi bjuder in till en fördjupning i denna historia. Vi riktar blicken mot de rörelser och maktbyggen som lagt grunden för den israeliska staten, och mot deras blodiga konsekvenser i dag, inte minst folkmordet på Gaza.

Till vår hjälp har vi forskaren Olof Bortz, verksam vid Stockholms universitet och engagerad i Judiskt uppror, ett svenskt nätverk av judar som motsätter sig Israels folkmord och apartheidsystem. Han ger oss både den historiska bakgrunden och en fördjupad bild av folkmordets verklighet i dag.

Mötet arrangeras av Kommunalvänstern Väst, en partiförening i Vänsterpartiet Göteborg som organiserar vänsterpartister som också är medlemmar i fackförbundet Kommunal. Vi bjuder in föreningens medlemmar och sympatisörer, inga förkunskaper behövs. Kom och lyssna, ställ frågor och delta i samtalet om dagens pågående folkmord och den långa historien bakom.

Fika serveras från 17:30. Anmälan är inte nödvändig för mötet, men om du vill vara garanterad fika gör du bäst i att mejla ditt deltagande till kommunalvanstern.vast@vansterpartiet.se
