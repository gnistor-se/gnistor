---
title: "Protesternas Södermalm"
date: 2026-04-09 17:30:00
forms: [Stadsvandring]
locations: [Stockholm]
topics: []
organizer: "Stadsmuseet"
addressName: "Södermalm"
streetAddress: ""
postalCode: ""
addressRegion: "Stockholm"
addressCountry: "Sweden"
source: "https://stadsmuseet.stockholm/aktuellt/kalendarium/2026/04/protesternas-sodermalm/"
---
Vi vandrar genom 300 år av strejker, stenkastning, husockupationer och andra stormiga protestyttringar.

Demonstrationer, upplopp och kravaller har genom åren utspelat sig på Södermalms gator och torg. Protesterna har ofta satt djupa avtryck i stadens historia.

Vi undersöker varför och hur människor har protesterat, men också hur polisen och samhället runtomkring har reagerat på diverse protester – med alltifrån rädsla och hårdföra angrepp till respekt och solidaritet.

Under vandringen får du bland annat höra om kvinnoupplopp och ungdomskravaller, sittstrejker och gatubråk, strejkande arbetare och aktionsgruppen mot rivningen av kvarteret Mullvaden.

## Guide
Erik Gunnarsson, museipedagog, leder vandringen.