---
title: "Manifestation mot angiverilag"
date: "2024-10-23 17:00:00"
locations: [Stockholm]
forms: [Manifestation]
organizer: "Kommunal m.fl."
addressName: "Sergels torg"
streetAddress: "Sergels torg"
postalCode: "111 57"
addressRegion: "Stockholm"
addressCountry: "Sweden"
source: https://www.facebook.com/events/8603779839658300/
---
Regeringspartierna och SD vill lägga fram ett förslag om att de som arbetar i offentliga verksamheter ska ange papperslösa personer till polisen och Migrationsverket. Förslaget kommer att presenteras i november. Sveriges välfärdsanställda och många med oss är mot införande av angiverilagstiftning.

Informationsplikt innebär i praktiken att det skulle införas en skyldighet för offentliganställda att anmäla personer de möter i sitt arbete. Facken i Välfärden, som är fem fackförbund vars 1,2 miljoner medlemmar kommer att påverkas mest av förslaget, vill stoppa lagen och menar att det undergräver tilliten till våra professioner, viljan att jobba i välfärden samt förutsättningarna att göra ett bra jobb. Det gäller såväl lärare, sjuksköterskor, undersköterskor, socialarbetare och många fler.

Hur skulle en lag om angiveri påverka tillit, öppenhet och transparens som präglar den nordiska välfärdsmodellen? Hur påverkas viljan att arbeta inom välfärden? Hur påverkas människors rätt till skola, vård och omsorg?

Det är dags att protestera och visa vårt motstånd.

På manifestationen talar personer från fackliga organisationer, politiker, företrädare för civilorganisationer och andra personer som kan berätta om konsekvenserna av angiverilagstiftning.

Kom och demonstrera den 23 oktober!
