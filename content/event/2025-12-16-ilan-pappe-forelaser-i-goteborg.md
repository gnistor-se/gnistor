---
title: "Ilan Pappé föreläser i Göteborg"
date: 2025-12-16 15:00:00
forms: [Samtal]
locations: [Göteborg]
topics: [Palestina]
organizer: "GUPAS och Institutionen för Globala Studier"
addressName: "Lingsalen, Studenternas hus"
streetAddress: "Götabergsgatan 17"
postalCode: ""
addressRegion: "Göteborg"
addressCountry: "Sweden"
source: "https://www.facebook.com/events/1528834398160573"
---
Vi är mycket glada att välkomna den israeliska historikern Ilan Pappé till Göteborgs universitet

Ilan Pappé har skrivit flera viktiga böcker om situationen i Palestina, inte minst klassikern »Den etniska rensningen av Palestina« och »Kort historik över Israel-Palestina-konflikten«. Hans senaste bok heter »Israel on the Brink. Eight Steps for a Better Future«.

Ilan Pappé räknas till den grupp av israeliska historiker som under det sena 1980-talet framträdde som »de nya historikerna«. »Nya» därför att de kom att ifrågasätta den etablerade israeliska historieskrivningen kring statens grundande, den palestinska fördrivningen (al-Nakba) och framväxten av den israelisk-palestinska konflikten. I många fall bekräftade de ståndpunkter som redan framförts av palestinska historiker och debattörer.

Parallellt med forskargärningen har Pappe också verkat som aktivist och debattör då han agerat och argumenterat skarpt, kunnigt och välformulerat mot israelisk krigs och ockupationspolitik. Här har han framträtt som en uttalad antisionist, och skeptiker till en tvåstatslösning.

Sedan 2007 är han bosatt i Storbritannien och verksam vid universitet i Exeter som föreståndare för dess Center för palestinska studier.

Föreläsningen äger rum den 16 december kl 15.15-17.00 i Lingsalen, Studenternas hus, Götabergsgatan 17

Föreläsningen arrangeras av GUPAS och Institutionen för Globala Studier vid Göteborgs universitet