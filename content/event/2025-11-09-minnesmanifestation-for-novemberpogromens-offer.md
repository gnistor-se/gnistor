---
title: "Minnesmanifestation för novemberpogromens offer"
date: "2025-11-09 16:00:00"
locations: [Stockholm]
topics: [Antifascism]
forms: [Minnesmanifestation]
organizer: "Ung Vänster Storstockholm"
addressName: "Ryssgården"
streetAddress: ""
postalCode: ""
addressRegion: "Stockholm"
addressCountry: "Sweden"
source: https://www.facebook.com/events/25901773572746180/
---
Kom på fackeltåg för Novemberpogromens offer!

Vi samlas den 9 november för att minnas pogromerna – även känd som Kristallnatten – som ägde rum i Tyskland år 1938. Synagogor brändes ner, judiskt ägda butiker vandaliserades, hundratals människor av judisk härkomst misshandlades till döds och tiotusentals skickades till koncentrationsläger.

Vi kommer alltid att minnas Förintelsens offer och vi kommer alltid att kämpa för att pogromer aldrig ska ske igen. Det har gått 87 år sedan novemberpogromen men historien är fortfarande inte slut. Fascistiska, rasistiska och antisemitiska krafter växer sig starkare. Det finns på våra gator, det finns i vår riksdag. Därför samlas vi under parollen "Lär av historien-enade mot fascism och stöveltramp" för att visa både vår sorg och vårt motstånd.

Samling sker på Ryssgården, utanför Slussens tunnelbana, kl 16:00. Vi går i ett tyst fackeltåg till Stortorget för en minnesstund och tal.

- Samling på Ryssgården kl 16:00
- Avmarsch kl 16:30
- Preliminär sluttid 17:30

Ta på er varma kläder och bra skor!

Arrangeras av:
- Ung Vänster Storstockholm
- Vänsterpartiet Storstockholm
- Judiskt Upprop
- Judisk antisionistisk allians
