---
title: "OBLYG AFTON på CYKLOPEN, STHLM | Rosa Blend, Våtmark, ApanJapan | 3 genres | 100% snusk"
date: "2025-06-07 16:00:00"
locations: [Stockholm]
forms: [Musik]
topics: []
organizer: "Cyklopen"
addressName: "Cyklopen"
streetAddress: "Magelungsvägen 170"
postalCode: " SE-124 59 "
addressRegion: "Bandhagen"
addressCountry: " Sverige"
source: "https://www.facebook.com/events/673731138744611/"
---
I en mix av musikaliska uttryck och i en kavalkad av ovårdat språk, skapar vi tillsammans en OBLYG AFTON ni sent ska glömma! Upplev ett könsrockband, ett tramspunkband och en folkmusikduo under samma kväll och alltsammans mellan Cyklopens dragiga väggar. En kväll som ger blossande kinder, sväng i höfterna, ett gott skratt OCH ett minne för livet! Och RÖJ!!

Entré: 150:- på swish (inget förköp) | Dörrar: 18:00 | Första bandet går på scen kl 20:00 | 18-årsgräns

PÅ SCEN:

20:00 - VÅTMARK
Med vackra melodier och grova texter tar gruppen Våtmark tag i den mest tabubelagda traditionen i svensk folkmusik, nämligen snuskvisor och fulvisor. Via härlig stämsång, glimten i ögat och svängigt ackompanjemang bjuder Nina Grigorjeva (sång och flöjt) och Sandra Berggren (sång och fiol) alla nyfikna öron på en rolig, spännande show med både gammalt och nytt material som är skrivet av, om, och/eller för kvinnor. Lyssna här: https://open.spotify.com/artist/4049BlZdO68qnU9bMGzqlu?si=jyyrt4G0RpiRx246P8oIfA

21:15 - ROSA BLEND
Som en rosa missil for Rosa Blend ut ur Piteås djupa skogar och störtade ner på scenen, med ett enda syfte: att ha jävligt kul tillsammans med publiken! Rosa Blend spelar punkig, glesbygdsglamorös könsrock, ibland med en sunkig eftersmak av dansband. Med satir och självdistans skildrar de rockstjärnelivet i Norrbotten. Debutalbum släpps under våren 2025. JA, du kommer ha möjlighet att köpa den på plats! Lyssna här: https://open.spotify.com/playlist/4RfNrJkJ72xoGVy7A2Gl0J?si=431a6d527cb34ba5
Få en försmak på galenskapen här: https://www.youtube.com/@RosaBlend

22:30 - APANJAPAN
Tramspunk från Stockholm med texter om allt från grannar och religion till fickpingis på bortaplan. Vi följer devisen ”hellre fort än fattig” och siktar på att leverera en kväll som alla är överens om får ”4/5 stjärnor. Kunde varit lite bättre.” Vår kommande världsturné döper vi till ”Du hade i alla fall inte tråkigt!” Lyssna här: https://open.spotify.com/artist/7yh03LUPijZbj7QeqPuaH7?si=G9XH0kslQAeGr7XmkyN9Ag