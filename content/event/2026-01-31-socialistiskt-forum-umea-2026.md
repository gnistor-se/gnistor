---
title: "Socialistiskt Forum Umeå 2026"
date: "2026-01-31 11:00:00"
locations: [Umeå]
forms: [Forum]
organizer: "ABF Umeåregionen"
addressName: 
streetAddress: "Thulegatan 4"
postalCode: "SE-903 26 Umeå"
addressRegion:
addressCountry: "Sverige"
source: https://www.facebook.com/events/2095146611294684/
---
Vi inleder valåret med att arrangera Socialistisk Forum!

Tidöpolitiken måste få ett slut. Det räcker nu.  Att de rika fått mer, välfärdssektorn dränerats och människovärdet reducerats i migrationspolitiken har vi sett för många exempel på. Att högern därtill svikit alla klimatlöften och tillåtit de fossila utsläppen att öka gör regeringsskiftet än mer angeläget.

Det är med fackföreningsrörelsen, arbetarrörelsen och den breda vänster som kampen för jämlikhet och solidaritet kan stärkas och utvecklas. Det finns skillnader i uppfattning i många frågor. 

På en punkt är vi dock helt överens – efter nästa val ska inte högerpartierna fortsätta att styra landet. Men det räcker inte med att konstatera detta. Vi måste också ta diskussionen om vilken politik som måste till för att leda samhällsutveckling i en riktning som både bidrar till välfärdsutveckling, tryggare arbetsförhållanden, klimatomställning och jämlikhet.

---------------------------

Vad är Socialistiskt forum?
Socialistiskt forum samlar fackföreningsrörelsen, arbetarrörelsen och den breda vänstern för en heldag med samtal, satir, livepodd, bokbord och musik om jämlikhet, välfärd och klimatomställning.

---------------------------

Pris: 
Vuxen 170 kr
Ungdom 70 kr (26 år eller yngre)

---------------------------

Vi tar makten – vad ska vi göra med den?
- Karin Petterson
- Jonas Sjöstedt
- Sverker Olofsson

Vi tar makten – hur ändrar vi riktning?  
- Elinor Odeberg
- Ali Esbati
- Anna Almqvist

Med pennan och satiren som motstånd 
- Tommy Sundvall
- Alma Thörn
- Magnus Bard

Snart går vi utan er!
- Representanter från ungdomsförbunden SSU och Ung Vänster
- Malin Malm

Livepodd på Kajen
- Kommentariatet

---------------------------

Unga Örnar Umeå har aktiviteter för barn och unga under hela Socialistiskt Forum. Föräldrar är välkomna att sitta med, eller i närheten och samtidigt ta del av föreläsningarna på skärmarna i foajén. Mellan kl. 12-15 är det drömpyssel, där barn med olika pysselmaterial bygger sin egen drömstad, skola eller hem och vi samtalar om hur Umeå skulle kunna se ut. Kl. 15-16 är det en demokratiworkshop för de lite äldre (ca 8-12 år). Varmt välkomna!

---------------------------

Arrangörer: LO-facken i Umeå, Socialdemokraterna i Umeå, Vänsterpartiet i Umeå, Ung Vänster, SSU,  ABF Umeåregionen, ABF-distriktet i Västerbotten, Kulturföreningen Pilgatan, Unga Örnar Umeå. 
