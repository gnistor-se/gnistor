---
title: "Filmvisning ÖS -Historien om Linköping Hardcore"
date: "2026-03-07 13:00:00"
locations: [Stockholm]
forms: [Film]
organizer: "Bokhandeln INFo"
addressName: 
streetAddress: "Tjärhovsgatan 44"
postalCode: "SE-116 28 Stockholm"
addressRegion:
addressCountry: "Sverige"
source: https://www.facebook.com/events/799792919803512/
---
Dokumentärfilmen ÖS – Historien om Linköpings Hardcore behandlar hardcoremusikens födelse i Östergötland under 80-talet samt dess storhetstid under 90-talet i Linköping, men ser också framåt och ger en inblick i dagens musikscen där Skylten fortfarande spelar en central roll i Linköpings musikliv.

Östergötland har sedan punkens födelse i slutet 70-talet varit en bas för en stor samling band. I början av 80-talet fick även hardcoremusiken ett starkt fäste i regionen och under 90-talet exploderade denna musikscen. Linköping blev då en central punkt i länet men också en av de största städerna i Sverige när det kom till hardcore. 

Allt hände på Skylten, en gammal nedlagd maskinskyltsfabrik som kommunen lämnat över till stadens ungdomar att förvalta i sann gör det själv-anda. Konserter sattes upp hela tiden och ofta kom det stora utländska band på besök, vilket satte staden på kartan även utomlands.
