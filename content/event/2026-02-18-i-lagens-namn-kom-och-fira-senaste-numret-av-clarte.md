---
title: "I lagens namn - kom och fira senaste numret av Clarté"
date: 2026-02-18 18:30:00
forms: [Samtal]
locations: [Stockholm]
topics: []
organizer: "Svenska Clartéförbundet"
addressName: "Söderbokhandeln"
streetAddress: "Götgatan 37"
postalCode: "116 21"
addressRegion: "Stockholm"
addressCountry: "Sweden"
source: "https://www.facebook.com/events/1959647138243970/"
---
Välkommen att fira nya numret av Clarté - I lagens namn.

Abdi Hassan, människorättsjurist och aktivist, och Linus Gardell, advokat, samtalar med Erik Lindman Mata på temat politik och juridik.
Ordning och reda, lag och ordning. Det har varit refräng i nästan alla politikers drapor under flera år nu. I dag börjar vi se resultatet. För även om repressionen mot antiimperialistiska rörelser inte är någon ny företeelse i Sverige så har de senaste årtiondenas frontalattack på anställningstrygghet och på permanenta uppehållstillstånd, på meddelarfriheten och på rätten att demonstrera, på den ordnade lagstiftningsprocessen och på grundläggande medborgerliga rättigheter visat oss en sak: Borgarna backar inte. Vi måste mota tillbaka dem.

I det här numret går vi igenom en rad tillfällen och platser där juridiken och politiken möts. Går det verkligen att stämma sig fram till det klasslösa samhället? Hur förhåller sig den politiska organiseringen till juridiken?

Tidskriften Clarté är en partipolitiskt oberoende tidskrift för politisk, ideologisk och kulturell debatt med socialistisk inriktning. Syftet är att kritiskt undersöka vår tids sociala idéer, samhällsinstitutioner och grundvalar. Tidskriften, som första gången publicerades 1924, ges ut av det partipolitiskt obundna, socialistiska Clartéförbundet.