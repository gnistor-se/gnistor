---
title: "HIND RAJAB - RÖSTEN FRÅN GAZA | Exklusiv förhandsvisning på Skandia"
date: 2026-01-29 17:45:00
forms: [Film]
locations: [Stockholm]
topics: [Palestina]
organizer: "Folkets Bio"
addressName: "Bio Skandia "
streetAddress: "Apelbergsgatan"
postalCode: "111 37"
addressRegion: "Stockholm"
addressCountry: "Sweden"
source: "https://www.facebook.com/events/2721493738202336/"
---
Folkets Bio och Svenska Röda Korset presenterar en exklusiv förhandsvisning av Kaouther Ben Hanias omtalade senaste film, Hind Rajab – rösten från Gaza.

Visningen följs av ett samtal med Svenska Röda Korsets generalsekreterare Ulrika Modéer.

Den 29 januari 2024 tar volontärer vid Röda Halvmånen emot ett nödsamtal från Gaza. I andra änden finns en sexårig flicka, instängd i en bil under intensiv beskjutning. Hon är ensam kvar som enda överlevare. Operatörerna gör allt för att hålla henne kvar i samtalet, samtidigt som de kämpar för att få fram en ambulans. Hennes namn var Hind Rajab.

Hind Rajab – rösten från Gaza är ett intensivt och omskakande drama baserat på verkliga händelser och det autentiska nödsamtalet till Palestinska Röda Halvmånen.

Filmen är regisserad av Oscarsnominerade regissören Kaouther Ben Hania och belönades med Grand Jury Prize vid Venedigs filmfestival 2025 och öppnade Gaza International Women’s Film Festival.

Som exekutiva producenter medverkar några av filmvärldens mest uppmärksammade namn, däribland Brad Pitt, Joaquin Phoenix, Rooney Mara och Jonathan Glazer.

## Program

- 17.45 Dörrar öppnas (40 min mingel)
- 18.25 Start på scen
- 18.30 Filmstart (89 min)
- 20.00 Samtal med gäster

Cineville-medlemmar kan boka biljett på plats (drop-in) till denna föreställning. Tyvärr är onlinebokning inte möjlig för just denna visning.