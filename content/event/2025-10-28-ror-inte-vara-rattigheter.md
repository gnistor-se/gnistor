---
title: "Rör inte våra rättigheter!"
date: 2025-10-28 17:00:00
forms: [Demonstration]
locations: [Stockholm]
topics: []
organizer: "Septemberupproret"
addressName: "Mynttorget"
streetAddress: ""
postalCode: ""
addressRegion: "Stockholm"
addressCountry: "Sweden"
source: "https://www.facebook.com/events/25206071528985137/"
---
Regeringen trappar upp repressionen. I allt snabbare takt blir Sverige, i likhet med den globala trenden, allt mer auktoritärt. Våra demokratiska fri- och rättigheter inskränks, hotas, och hetsas mot. Demonstrationsrätten inskränks genom nya förslag och lagändringar, asylrätten som redan är urholkad blir nu närmast obefintlig, och yttrandefriheten tystas ner när aktivister och demonstranter möts av våld, förbud, och hets. 

Därför samlar Septemberupproret till en demonstration på tisdag den 28 oktober kl 17:00-18:00 på Mynttorget i Stockholm, till försvar av våra fri- och rättigheter. 

Vi kräver: 

 • FÖRSVARA DEMONSTRATIONSRÄTTEN - STOPPA INSKRÄNKNINGARNA
 • STOPPA VANDELLAGEN - YTTRANDEFRIHETEN GÄLLER ALLA
 • RÖR INTE DET PERMANENTA UPPEHÅLLSTILLSTÅNDET
 • STOPPA UTVISNINGARNA - RÖR INTE MIN KOMPIS!
 • STOPPA HETSEN MOT PALESTINARÖRELSEN
 • RIV TIDÖAVTALEN 1.0 OCH 2.0
 • SLUTA FÖRTRYCKA KLIMATRÖRELSEN OCH ANDRA OBEKVÄMA RÖSTER
 • POLITIKEN SKA LÖSA PROBLEM, INTE HITTA SYNDABOCKAR

I skottlinjen för det lapptäcke av hatretorik, mediadrev, smutskastning, utspel, våld och direkta lagändringar finns den outtröttliga Palestinarörelsen, men även klimatrörelsen har mötts av allt fler inskränkningar i deras rätt att demonstrera, i form av sabotageåtal och flera incidenter då polisen tvingat fredliga demonstranter att flytta på sig. 

Samtidigt är listan med rasistiska lagförslag och utredningar ständigt växande, inklusive den redan införda angiverilagen, upprivna uppehållstillstånd, försvårad medborgarskapsansökan, förhindrad familjeåterförening, villkorad tillgång till välfärd, och den hotande vandellagen. Invandrare, flyktingar och papperslösa är redan utsatta för förtryck, och det bara ökar. 

Septemberupproret samlar över 75 organisationer i ett gemensam nätverk. Nyligen demonstrerade vi på Mynttorget i samband med riksdagens öppnande. Nu fortsätter den gemensamma kampen mot den blåbruna regeringen, rasismen, demokratihotet och den auktoritära utvecklingen. 

// Septemberupproret

Mer info nedan: 

Kontakt: Septemberupproret@gmail.com
Demonstrationsansvarig: Vilgot Karlsson, 076-234518, vilgot.karlsson@socialisterna.org
Facebook: https://www.facebook.com/events/25206071528985137/ 
Instagram: https://www.instagram.com/septemberupproret/ 
