---
title: "MANIFESTATION för Gaza: Vi drar den röda linjen - Agera nu!"
date: 2025-06-17 17:00:00
forms: [Manifestation]
locations: [Stockholm]
topics: [Palestina]
organizer: "Oxfam Sverige m.fl."
addressName: "Stockholm Kungsträdgården"
streetAddress: ""
postalCode: ""
addressRegion: "Stockholm"
addressCountry: "Sweden"
source: "https://www.facebook.com/events/29937378142573226"
---
MANIFESTATION för Gaza: Vi drar den röda linjen - Agera nu!

Vi samlas för en demonstration i centrala Stockholm för att tillsammans höja våra röster och stå upp för människorna i Gaza. Det är inte bara Sveriges moraliska skyldighet att agera, utan även en juridisk skyldighet enligt folkrätten. Genom att vi klär oss i rött drar vi gemensamt en röd linje för att visa att gränsen sedan länge är passerad - och att vi nu kräver handling från Sveriges regering. Vi går tillsammans från Kungsträdgården till Gustav Adolfs Torg där vi samlas utanför Utrikesdepartementet för att läsa upp våra gemensamma krav.

Tid: Tisdag 17 juni kl. 17.00-18.30. Samling 17.00. Demonstrationståget avgår 17.15.

Plats: Samling Kungsträdgården. Demonstrationståg till Gustav Adolfs Torg. (Notera att plats kan ändras i dialog med polisen.)

Vad förväntas: Klä dig i röda kläder, ta med familj och vänner.

→Obs. Vi inväntar slutgiltigt polistillstånd, rutt kan komma att ändras←

Se mer information här: https://oxfam.se/vi-drar-den-roda-linjen-for-gaza/

I Gaza pågår en av vår tids värsta humanitära katastrofer och tiden är snabbt på väg att rinna ut för civilbefolkningen. Israels krigföring dödar civila varje dag och blockaden fortsätter, i strid med folkrätten. Matförråden är tomma, människor svälter, sjukdomar sprids och sjukhus förvandlas till bårhus. Gaza har beskrivits som en begravningsplats för barn. Sveriges regering har ett juridiskt och moraliskt ansvar att agera.

Det som pågår är en moralisk kollaps. Vi kräver handling från Sveriges regering för att folkrätten och mänskliga rättigheter ska respekteras. Vi kräver att Sverige:
- Verkar för ett omedelbart och varaktigt eldupphör
- Kräver att blockaden av Gaza upphör och full tillgång till humanitärt bistånd säkras
- Återupptar stödet till UNRWA
- Tillsammans med EU avslutar handel med Israel som kan bidra till folkmord och andra allvarliga kränkningar av folkrätten
- Kräver att internationell humanitär rätt upprätthålls av alla parter
-Kräver att civilbefolkningen i Gaza skyddas från urskillningslösa attacker-Följer de internationella domstolarnas (ICJ och ICC) och FN:s säkerhetsråds beslut
- Kräver att alla civila som tagits gisslan eller hålls godtyckligt frihetsberövade friges omedelbart och villkorslöst.

Liknande manifestationer med budskapet ”Vi drar den röda linjen” sker just nu runt om i världen. Bland annat drog Nederländerna en röd linje där 100 000 människor samlades den 18 maj.

Manifestationen går ut på att visa att vi är många som står upp för folkrätten och som visar solidaritet med Gazas folk. Vi enas om ett gemensamt budskap genom att klä oss i rött för att tillsammans dra en röd linje för att visa att gränsen sedan länge är passerad. Vi ber er därför vänligen att lämna egna skyltar, flaggor och banderoller hemma denna gång. Det kommer att finnas plakat med manifestationens gemensamma krav på plats.

Tillsammans visar vi att vi är många som kräver att Sverige och omvärlden agerar för Gaza – nu!

Arrangörer: Oxfam Sverige | Svenska Freds- och Skiljedomsföreningen | Olof Palmes Internationella Center | Act Svenska kyrkan | Amnesty Sverige | Palestinagrupperna | Kvinna till Kvinna | Föreningen Ordfront | Kristna Fredsrörelsen | Internationella Kvinnoförbundet för Fred och Frihet (IKFF)

Listan över medarrangörer fylls på löpande.