---
title: "Oljan och korruptionen - ett samtal om företagsmakt, förtryck och motstånd"
date: "2025-10-27 18:00:00"
locations: [Stockholm]
forms: [Samtal]
organizer: "Jordens Vänner / Friends of the Earth Sweden"
addressName: 
streetAddress: "Sankt Pauligatan 1"
postalCode: "SE-416 60 Göteborg"
addressRegion:
addressCountry: "Sverige"
source: https://www.facebook.com/events/1509031983855236/
---
Samtalet är på engelska och till viss del direktöversatt från spanska. English below. 

Kom och inspireras av två personer som på olika sätt står på frontlinjen i kampen mot de största oljejättarna, och trots de konsekvenser det fått på deras liv fortsätter att kämpa. 

Vi samtalar om oljebolagens enorma inflytande över beslutsfattare och konsekvenserna det får för de som står upp för människor, miljö och rättvisa. Framför allt ställer vi frågan: vad kan vi göra? 

Under trettio år släppte oljebolaget Chevron ut 60 miljarder liter olja i ecuadorianska Amazonas, rakt ner i människors dricksvatten och livsmiljöer. Pablo Fajardo är människorättsjuristen som tog upp kampen mot företaget. För det har han blivit både världsberömd, dödshotad och tilldelats “det gröna nobelpriset” Goldman-priset. 

Den 27-29 oktober besöker Pablo Sverige och Jordens Vänner i samband med FN-förhandlingarna om ett bindande avtal för transnationella företag i Geneve.  

Jenkins Osalodor är miljöaktivist från Nigeria som efter att ha fängslats och hotats för sitt engagemang mot oljejättarna Shell, Chevron och AGIP tvingades lämna landet. Idag befinner han sig i Sverige och är aktiv i Jordens Vänner. Härifrån fortsätter han sin kamp mot oljebolagens systematiska förtryck, korruption och förödelse.

Under kvällen delar Jenkins och Pablos sina erfarenheter från två helt olika delar av världen - men mot samma företag och med samma konsekvenser. Berättelserna illustrerar oljejättarnas utbredda, systematiska korruption och generationsöverskridande skador. 

Vi bjuder på matigt fika och möjlighet att fortsätta samtalen med Jenkins, Pablo och varandra i vårt “vardagsrum” efteråt. 

- Plats: Sankt Pauligatan 1, Göteborg
- Tid: 18 - 20

Eventet är gratis och öppet för alla. Klicka gärna i om du kan komma så att vi kan beräkna mat och antal platser. 

