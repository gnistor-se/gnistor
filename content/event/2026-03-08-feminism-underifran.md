---
title: "Feminism underifrån - kvinnokamp klasskamp krossar patriarkatet!"
date: 2026-03-08 15:00:00
forms: [Demonstration]
locations: [Malmö]
topics: [8mars]
organizer: "Feminism underifrån"
addressName: "Möllevångstorget"
streetAddress: ""
postalCode: "214 25"
addressRegion: "Malmö"
addressCountry: "Sweden"
source: "https://www.facebook.com/events/2319864508493484/"
---
Kvinnokamp - klasskamp krossar patriarkatet! Kl 15, Möllevångstorget

I Sverige styr den mest reaktionära, antifeministiska regeringen på ett århundrade. Det enda bra med SD-marionettregeringen är att den visar att kvinnokamp och klasskamp alltid hänger ihop: nedskärningar, attacker mot arbetslösa, bidragsstopp, alla slår de mot arbetarklassen i allmänhet och kvinnor i synnerhet.

Situationen i Sverige är en avspegling av världsläget. Från tech-oligarkerna som Musk och Thiel som heilar på scen, hatar kvinnor öppet och ger enorma mängder pengar till fascistpartier, till Epsteinavslöjandena som visar att den globala överklassen inte bara är djupt sammanflätad med Epstein, utan hållit honom om ryggen under alla år.

Samtidigt finns det motkrafter. Feminismen kan aldrig vara kapitalistisk. Lösningen för kvinnor, ickebinära och transpersoner är inte att bli entrepenörer, chefer eller att våra kroppar blir till marknad. Själva problemet är hur stat, kapital och patriarkat hänger ihop. Om vi inte tar itu med hela skiten går det inte att lösa problemet.

Vi vill ha en annan värld - en värld uttryckt i parollen "Kvinna, liv, frihet!". En värld där alla människors frihet förutsätter allas frihet, en värld bortom stat, kapital och patriarkat.

Vi är förbannade. Det är dags att agera och att demonstrera på internationella kvinnodagen! 