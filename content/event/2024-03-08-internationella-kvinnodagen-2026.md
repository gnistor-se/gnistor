---
title: "Internationella kvinnodagen 2026"
date: 2024-03-08 15:00:00
forms: [Demonstration]
locations: [Göteborg]
topics: [8mars]
organizer: "8:e marskommittén Göteborg"
addressName: "Gustav Adolfs Torg "
streetAddress: ""
postalCode: ""
addressRegion: "Göteborg"
addressCountry: "Sweden"
source: "https://www.facebook.com/events/2189380355203503/"
---
Internationella arbetarkvinnodagen instiftades 1910 på initiativ av den tyska kommunisten Clara Zetkin. Syftet från början var att kämpa för kvinnlig rösträtt och socialism. Åren efter började dagen uppmärksammas i fler länder och 8 mars är nu en dag att minnas kvinnorörelsens segrar och fortsätta kampen för alla kvinnors frihet. Så även i Göteborg.

När vi i år uppmärksammar internationella kvinnodagen sker det under ett år som likt många andra präglas av krig. Ända sedan första världskriget har kraven på bröd och fred varit en kvinnofråga, ett krav som fortfarande uppfattas som hotfullt av makten. På samma sätt ser vi hur kampen för kvinnors rättigheter fortfarande är relevant, hur kvinnor utsätts för sexuell exploatering och femicid, samtidigt som stöden till kvinnojourerna minskar. Vi ser hur kvinnor över hela världen kämpar för frihet och fred, från Gaza till Rojava, från Buenos Aires till Minneapolis. Samtidigt har kraven på lika lön inte tystnat och är lika relevant som för 100 år sedan.

Mot bakgrund av detta firar vi i år den internationella kvinnodagen för fred, feministiskt motstånd och mot patriarkalt våld.

Vi samlas 15.00 på Gustav Adolfs torg med avmarsch mot Götaplatsen ungefär 15.30. På plats kommer finnas funktionärer i gula västar, fråga gärna dem om du undrar något eller behöver hjälp.

Plakat och banderoller ska ha koppling till internationella kvinnodagen, lämna nationsflaggor och organisationssymboler hemma!

Demonstrationen arrangeras av 8 mars-kommittén som består av ett flertal organisationer. Om din organisation vill ställa sig bakom demonstrationen kan du skriva till sidan eller maila alltatalla.gbg@gmail.com 