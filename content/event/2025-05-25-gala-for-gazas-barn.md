---
title: "Gala för Gazas barn"
date: 2025-05-25 19:00:00
forms: [Fest]
topics: [Palestina]
locations: [Stockholm]
organizer: "Ship to Gaza"
addressName: "Maxim"
streetAddress: "Karlaplan 4"
postalCode: "114 60"
addressRegion: "Stockholm"
addressCountry: "Sweden"
source: "https://www.maximstockholm.se/pa-scen/gala-for-gazas-barn/"
---
Gazas barn är också våra barn!

En Gala för att hjälpa barnen i Gaza. Tusentals barn har förlorat sina föräldrar och familjer. Tusentals barn har dödats och ännu fler kan dö av svält, uttorkning och sjukdomar. Tillsammans bidrar vi för att rädda liv.

Artister från olika genrer visar sin solidaritet med Gazas barn och Palestina. En kväll som visar att Gazas barn har också rätt till en framtid. Gazas barn är också världens barn.

Överskottet går till Läkare utan gränser.

- Galan är 2,5 timmar med paus.
- Rekommenderad ålder: +18
- Inga stora väskor medtas.

 
## ARTISTER

### NYNNINGEN
Nynningen startade 1970 och var verksamma fram till 1980, de återförenades 2016 och har sen dess gjort över 200 spelningar runt omkring i landet. Gruppen gav bland annat ut albumet ”FÖR FULL HALS” som av många räknas som en av sjuttiotalets viktigaste utgivningar. Nynningen har fungerat som ett musikerkollektiv med varierande sättningar och skiftande medlemmar under åren. Den musikaliska och politiska grunden har alltid varit densamma. I dag är NYNNiNGEN en grupp med rötterna i 70-talets progressiva musiktradition, men med ambitionen att föra musiken vidare in i samtiden. I bandet idag: Tomas Forssell – gitarr, sång; Nikke Ström – elbas; Thomas Jäderlund – saxofon, sång; Mårten Magnefors – trummor; Anastasia Grivogiannis – sång, gitarr.

### KOFIA
Den svensk-palestinska gruppen Kofia grundades i Göteborg av George Totari och har sedan 1970-talet skrivit och, tillsammans med en lång rad vänner och musikanter, framfört sånger på svenska och arabiska till stöd för det palestinska folket och andra kämpande folk i världen. Han har med gruppen Kofia framträtt vid otaliga konserter bl.a. i de nordiska länderna, Tyskland, Iran och Tunisien. Under senare år har Kofia medverkat vid spelningar genomförda i solidaritet med det palestinska folkets kamp.  George Totaris och Kofias sånger har spridits över världen. Det främsta exemplet är ”Demonstrationssången – Leve Palestina” som blivit ett globalt musikaliskt ledmotiv för den palestinska frihetskampen. Den har översatts till många språk och som fortsätter att spridas i otaliga remixer.
I bandet: George Totari, sång; Mats Lundälv, gitarr, sång; Bo Stenholm, oud, sång; Stefan Abelsson, saxofon; Magnus Ekman, bas; Stefan Engberg, darbuka, sång; Nader Mukarker, klaviatur; Sereen Qaffaf, sång.

### Uptown Royals
Det Uppsalabaserade backingbandet agerar som frilansande kollektiv och behärskar de flesta sounds har på kort tid utvecklat stabila samarbeten med artister som Dani, Jacco, Moncho, Julia mfl. Uptown är gärna med och bidrar med sin kompetens för att bidra till en god sak för folket i Palestina. I bandet: Marcos Monserrat, Fabian Folkesson, Kalle Johansson och Fredrik Bergsten.

Coste Apetrea och Samla Mammas Mana
Coste började sin karriär som musiker i Uppsalas progressiva grupp Samla Mammas Manna Med Samla Gjorde Coste 5 LP, turnerade över stora delar av världen. Med Samla Gjorde Coste 5 LP Coste var ansvarig för ett samarbete med den politiska och musikaliskt avancerade engelska gruppen Henry Cow som på 70-talet startade ett paneuropeiskt samarbete med liknande grupper och fick namnet Rock In Opposition. Mångårig verksamhet som kompositör av musik för media (SR, SVT, Filmbolag etc.) 2013 gav han ut en samlingsbox med 38 timmar musik från SR ́s liveinspelningar från 70-talet Kallad Progglådan Idag spelar han med olika konstellationer över många olika musikstilar samt undervisar gitarr på kulturskolan i Tierp. 

### Moncho
Moncho är en artist som under de senaste åren har gjort stort intryck på den svenska reggaescenen. Han har släppt två album som blivit väl mottagna av både kritiker och publik. Parallellt med sin karriär i Sverige har Moncho också lanserat musik internationellt, där han riktat sig till den spansktalande publiken och släppt flera singlar på spanska. 2018 deltog Moncho i Melodifestivalen med låten ”Cuba Libre”, vilket stärkte hans profil på den svenska musikscenen.

### Julia Mraz
Julia är en RnB artist född och uppvuxen i Uppsala. Hon har vuxit upp i Stenhagen vilket var där hon började sin resa av musikskapande redan i 15-års ålder. Hennes sound är inget sig likt med inslag av afro, Afropop och RnB som hon framför med sin souliga röst. Julia bidrar gärna till att belysa den orättvisa situationen i världen med att bidra med sin musik och tid för en god sak.

### Mira Ray
Mira Ray kommer ur en släkt av indiska maharadjor och sitarspelare och finska svetsare och fabriksarbetare. Själv har Mira byggt upp anseende på Stockholms scener som en osedvanligt karismatisk estradör och rockmorsa, både med sin egna musik och som ledare för Powerballadkören. Med sin psykadeliskt spetsade proggpop på svenska om vardagsrealism och relationer är hon en stigande stjärna på den svenska musikscenen. 

### Charlotta Huldt
Vid femton års ålder började Charlotta sin karriär på Riksteatern i Helsingborg som sångerska, skådespelerska och dansare hos Nils Poppe, en av Sveriges mest kända komiska skådespelare under hela 1900-talet. 

Hon flyttade sedan till Köpenhamn för att studera sång vid Det Kongelige Danske Musikkonservatorium. Kort efter examen flyttade hon till London för att studera med professor Vera Rozsa. Efter ett par år flyttade hon tillbaka till Sverige för vidare studier vid Nationaloperan i Stockholm.

Under dessa år vann hon flera prestigefyllda sångtävlingar och stipendier, bl.a. Vadstenaakademins, Svenska Wagnerförbundets och Jenny Lind-tävlingens tävlingar. Under dessa år har hon bibehållit och utvecklat sin sångkarriär och skapat flera roller med stor uppskattning av kritikerna. – ”Fröken Huldts stora ljusa sopran stod ut starkt!” Operan

Direkt efter avslutad utbildning på Operahögskolan startade hon 1997 tillsammans med Hans Ramberg ett operakompani, ”SpaghettiOperan” i Stockholm. Under dessa år var hon också konstnärlig ledare för Ystadopera. Huldt har utvecklat sitt regissörskap genom att regissera mer än 40 olika operaproduktioner, översätta ett 20-tal liberetter till svenska, arbetat som scenograf, koreograf och även som regiassistent på Kungliga Operan i Stockholm.

År 2012 grundade hon StrömstadOperan och 2016 producerade och regisserade hon communityopera-projektet – BollywoodOperan som filmades som en dokumentär och sändes av SVT. Dokumentären nominerades till filmfestivalen Golden Prague Festival 2017.