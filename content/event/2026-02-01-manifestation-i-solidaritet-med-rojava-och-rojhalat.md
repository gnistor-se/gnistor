---
title: "Manifestation i solidaritet med Rojava och Rojhalat"
date: 2026-02-01 11:30:00
forms: [Manifestation]
locations: [Umeå]
topics: [Rojava]
organizer: "Socialdemokraterna i Umeå"
addressName: "Rådhustorget"
streetAddress: ""
postalCode: "Umeå"
addressRegion: "Umeå"
addressCountry: "Sweden"
source: "https://www.facebook.com/events/1213950980200875/"
---
Kom till Socialdemokraterna i Umeås manifestation i solidaritet med Rojava och Rojhalat nästa söndag!

2014 stod kurderna i Kobane ensamma mot IS – då världens farligaste terrororganisation. Med kvinnor i frontlinjen stoppade kurderna en terrorrörelse som hotade hela världen. De gjorde det inte för sin egen säkerhet, utan för allas.

Med över 11 000 liv som insats höll kurderna terrorn borta från våra länder, våra hem och våra barn. När IS föll var det kurderna som bar kriget på sina axlar.

Ur krigets ruiner växte Rojava fram som ett unikt projekt av frihet och demokrati. Här byggdes ett samhälle på jämlikhet, jämställdhet och samexistens – mitt i en region där våld och förtryck annars varit norm. Det blev en levande motbild till extremism, fascism och diktatur.

Och därför attackeras Rojava igen.

Sedan den 6 januari bedriver den syriska regimens styrkor – med rötter i al-Qaida och IS – en våldsam etnisk rensning i Rojava. Barn mördas. Kurdiska städer omringas. Gravplatser skändas. Döda kurdiska kvinnliga soldater förnedras – ett desperat försök att förnedra och radera hennes kurdiska identitet.

Det är ett barbariskt våld med ett tydligt mål: att bryta ned, skrämma och radera ett helt folk – och öppnar dörren för IS att återigen återvända.

Kurderna får inte lämnas ensamma. Attacken på Rojava är inte bara ett lokalt övergrepp. Det är ett angrepp på allt som står emot terrorism, förtryck och hat.

Vi samlas för att kräva:

- Ett omedelbart stopp för attackerna på Rojava!
- Förhandlingar och politisk dialog om Syriens och Rojavas framtid, med kurderna vid förhandlingsbordet.
- Skydd och rättigheter för kurder och andra minoriteter.
- Ansvarsutkrävande för brott mot mänskliga rättigheter.
- Ansvarsutkrävande för krigsbrott och övergrepp.
- Svenskt bistånd och politiskt stöd till Damaskus måste villkoras med demokrati, mänskliga rättigheter och skydd för kurder och andra minoriteter.

Stå upp för kurderna!

Stå upp för mänsklig värdighet!

Stå upp för världens säkerhet!