---
title: "Författarsamtal: Finanskapitalism och Demokrati "
date: "2025-08-27 19:00:00"
enddate: "2025-08-27 22:00:00"
locations: [Stockholm]
forms: [Samtal]
organizer: "Zenit: Radikalt Forum"
addressName: "Hägerstensåsens medborgarhus"
streetAddress: "Riksdalervägen 2"
postalCode: "SE-129 32 Hägersten"
addressRegion:
addressCountry: "Sverige"
source: https://www.facebook.com/events/1094712349422320/
---
Zenit inleder hösten med ytterligare ett samtal — denna gång på Hägerstensåsens medborgarhus. Temat finanskapitalism och demokrati – hur kan vi ta tillbaka makten över våra liv från banker, hedgefonder och kapitalförvaltare? 

Under de senaste 40 åren har finanssektorn stärkt sitt grepp över både den globala ekonomin och den nationella politiken. Dagens finanskapitalism framstår inte bara som alltmer ojämlik och instabil, utan även djupt odemokratisk. Fler och fler av våra gemensamma tillgångar har sålts ut till kortsiktiga spekulanter. De mjölkar så mycket profit som möjligt ur infrastruktur och välfärdsinstitutioner, för att sedan dumpa kostnaderna på skattebetalare och brukare. Inflytande över viktiga samhälleliga investeringar har flyttat ännu längre från medborgarna och våra makthavare återfinns allt oftare på Caymanöarna eller Wall Street snarare än i stadshus eller riksdag. Samtidigt straffas de stater och kommuner som försöker gå sin egen väg hårt av kreditvärderingsföretag och investerare. 

Under 1980-talets liberalisering av finansmarknaden myntade nyliberalen Margaret Thatcher den ökända frasen TINA – There Is No Alternative men i Zenit backar vi inte från en fight! Därför har vi bjudit in Michael A. McCarthy, sociolog vid University of California, Santa Cruz, till Stockholm för att prata om sin nya bok The Master’s Tools: How Finance Wrecked Democracy (and a Radical Plan to Rebuild It) (Verso, 2025). Boken är en svidande uppgörelse med finanssektorns till synes orubbliga makt över våra liv, och ett radikalt förslag på hur vi trots allt kan demokratisera vad ekonomen Joseph Schumpeter benämnde som ”kapitalismens högkvarter”. 

Samtalet leds av Mikael Omstedt, forskare på finanskapitalismens politiska ekonomi och historiska geografi samt aktiv i tidskriften Röda rummets redaktion. 

Dörrarna öppnar kl 19 och samtalet börjar 19:30. Som alltid på Zenit finns de arrangerande tidskrifterna till försäljning — liksom snacks och dryck. 

Varmt välkommna! 
