---
title: "Manifestation till minne av Kristallnatten"
date: 2025-11-09 16:30:00
forms: [Manifestation]
locations: [Hässleholm]
topics: [Antifascism]
organizer: "Hässleholms kommun"
addressName: "Hässleholm Kulturhus"
streetAddress: ""
postalCode: ""
addressRegion: "Hässleholm"
addressCountry: "Sweden"
source: "https://www.hassleholm.se/alla-nyheter/nyheter/2025-10-20-manifestation-den-9-november-till-minne-av-kristallnatten"
---
Den 9 november manifesterar Hässleholms kommun för fred, tolerans och medmänsklighet. Detta till minne av Kristallnatten 9-10 november 1938 då tusentals judars affärer, hus och synagogor förstördes i Nazityskland.

## Kom och lyssna till tal och musik

Vi träffas i foajén i Hässleholm Kulturhus den 9 november klockan 16.30. Kvällen inleds med en kort samling med tal av kommunfullmäktiges ordförande Erik Berg samt kommundirektör Ulf Bengtsson. Kulturskolan spelar musik.

## Fackeltåg till kyrkbacken

Efter samlingen bildar vi ett fackeltåg och vandrar tillsammans från kulturhuset till kyrkbacken. Hässleholms kyrka är öppen för den som önskar och där spelas stilla musik.

## Tillsammans för ett tryggt samhälle

Var med och visa att alla människor kan mötas i Hässleholms kommun för att leva, uppleva, arbeta och lära. Här accepterar vi inte våld, rasism eller mobbing. Vi står upp för fred, tolerans och medmänsklighet. Tillsammans verkar vi för ett öppet, tryggt och välkomnande samhälle.

## Opolitiskt arrangemang öppet för alla

Arrangemanget är gratis, öppet för alla och kräver ingen föranmälan. Mötet är opolitiskt och därför ska arrangemanget vara fritt från partisymboler, partipolitiska yttrande och liknande.

## Om Kristallnatten

Natten mellan den 9 och 10 november 1938 i Nazityskland brändes och förstördes över 1 400 synagogor och bönehus. Omkring 7 500 judiska butiker vandaliserades och plundrades och skyltfönstren krossades. Även judiska hem vandaliserades och hundratals judar misshandlades och omkring 400 mördades.

De efterföljande veckorna greps mer än 30 000 judar som skickades till koncentrationsläger. Den våldsamma judeförföljelsen fick namnet Kristallnatten på grund av glassplittret från alla de krossade skyltfönstren som täckte gatorna.