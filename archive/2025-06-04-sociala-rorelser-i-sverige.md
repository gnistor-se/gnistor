---
title: "Sociala rörelser i Sverige"
date: 2025-06-04 18:00:00
forms: [Boksläpp]
locations: [Stockholm]
organizer: "Mångkulturellt centrum"
addressName: "Mångkulturellt centrum"
streetAddress: "Värdshusvägen 7"
postalCode: "145 50"
addressRegion: "Norsborg"
addressCountry: "Sverige"
source: "https://mkcentrum.se/event/sociala-rorelser-i-sverige/"
---
Välkomna på bokrelease för antologin ”Sociala rörelser i Sverige  – Politiska protester och aktivism från 1945 till idag”, och ett samtal om orten, antirasism och stadsomvandling med flera av bokens författare.

Sociala rörelser har spelat en viktig roll i många av de samhällsförändringar som präglat Sverige efter andra världskriget. Rörelserna har fört upp nya frågor på samhällets dagordning, ifrågasatt dominerande normer och formulerat nya framtidsvisioner långt innan de spridits bland befolkningen i stort. De sociala rörelsernas betydelse har inte minskat med tiden – tvärtom har olika former av politisk aktivism tilltagit i intensitet sedan 1945.

Möt några av författarna och forskarna bakom boken ”Sociala rörelser i Sverige: Politiska protester och aktivism från 1945 till idag” – en nyligen utgiven antologi som introducerar femton sociala rörelser som varit betydelsefulla i Sverige från 1945 och fram till i dag. Boken belyser vilka frågor rörelserna uppmärksammat, hur de försökt påverka politik och samhällsdebatt och inte minst vilken betydelse de har haft för det svenska samhällets utveckling.

Medverkar i samtalet gör en av bokens redaktörer, statsvetaren Jan Jämte (som även skrivit om antirasistiska rörelsen), etnologen René León Rosales och sociologen Lisa Kings (som tillsammans skrivit om ortenrörelsen) och sociologen Dominika V. Polanska (som skrivit om stadsomvandlingsrörelsen).