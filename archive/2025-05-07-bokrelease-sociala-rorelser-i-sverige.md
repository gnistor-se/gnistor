---
title: "Bokrelease: Sociala rörelser i Sverige"
date: "2025-05-07 18:00:00"
locations: [Malmö]
forms: ["Samtal"]
organizer: "ABF Malmö"
addressName: 
streetAddress: "Spånehusvägen 47"
postalCode: "SE-211 58 Malmö"
addressRegion:
addressCountry: "Sverige"
source: https://www.facebook.com/events/1077366494217358/
---
Sociala rörelser har spelat en viktig roll i många av de samhällsförändringar som präglat Sverige efter andra världskriget. Rörelserna har fört upp nya frågor på samhällets dagordning, ifrågasatt dominerande normer och formulerat nya framtidsvisioner långt innan de spridits bland befolkningen i stort. De sociala rörelsernas betydelse har inte minskat med tiden – tvärtom har olika former av politisk aktivism tilltagit i intensitet sedan 1945.

Möt några av författarna till boken ”Sociala rörelser i Sverige: Politiska protester och aktivism från 1945 till idag” – en nyligen utgiven antologi som introducerar femton sociala rörelser som varit betydelsefulla i Sverige från 1945 och fram till i dag. Boken belyser vilka frågor rörelserna uppmärksammat, hur de försökt påverka politik och samhällsdebatt och inte minst vilken betydelse de har haft för det svenska samhällets utveckling.  

Medverkar gör två av bokens redaktörer, sociologerna Måns Lundstedt och Magnus Wennerhag, samt sociologen Eva Schmitz (som skrivit om kvinnorörelsen) och historikern Fredrik Egefur (som skrivit om fredsrörelsen). 

Kulturjournalisten Petter Larsson leder samtalet. 

