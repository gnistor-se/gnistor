---
title: "Antifascistisk Första Maj 2025"
date: "2025-05-01 12:30:00"
locations: [Umeå]
forms: [Demonstration]
topics: ["1 maj"]
organizer: "Umeå LS av SAC"
addressName: "Vänortsparken"
streetAddress: ""
postalCode: ""
addressRegion: "Umeå"
addressCountry: "Sweden"
source: https://www.facebook.com/events/845587721115770/
---
Frihetlig Första Maj 2025 är ett Antifascistiskt Första Maj!

Tider: 
- 12.30, samling i Vänortsparken.
- Fika, tal, musik, kaffe
- 13.30 Demonstrationståg
- Vi går samlade genom stan och avslutar på Renmarkstorget
- 14.00 Fika och samkväm på Bokkafe Angbett
- Hela dagen efter demonstrationen är det öppet på Bokkafe Angbett (Fabriksgatan 8b). Gott fika, gott häng, god litteratur utlovas.

Det frihetliga bokkaféet Angbett och den syndikalistiska fackföreningen Umeå LS bjuder in dig att delta på frihetligt första maj i Umeå, denna gång som ett antifascistiskt första maj.

Världens mäktigaste män såväl som våra egna politiker tvingar oss nu i snabb takt mot att leva i det mest auktoritära samhälle vi sett i vår livstid.

Antifascismen är vad som samlar oss till kamp mot såväl Trump, Musk, Putin, Erdogan och alla andra världsledare för vilka världen är en sandlåda och vi deras leksaker.

Likväl som mot våra egna svenska auktoritära förolämpningslagar, mediala censur och angiverilagar, och våra egna svenska politikers krossande av vår välfärd och framtid.

Fascismens frön gror ur det sönderslitna samhället. Den vill få dig att tro på ett förflutet som aldrig funnits, och en framtid du aldrig kommer få se. Fascismen lyfter upp kapitalets ordning och ljuger att detta är det naturliga. En enda stark ledare, en VD, en kung. Hela samhället - ett enda företag.

Vi antifascister odlar gemenskap kring motståndet. Ett förflutet av kamp för rättigheter, frihet och rättvisa. En framtid byggd på solidaritet och sammanhållning mellan oss på samhällspyramidens botten. Vi bygger demokratiska föreningar och gemenskaper och lyfter fram dem som exempel på hur hela samhället borde organiseras.

Do's and don'ts:
Inga partipolitiska flaggor eller symboler. 