---
title: "Föreläsningsserie om Fascism & Anti-fascism"
date: "2025-11-15 12:30:00"
enddate: "2025-11-15 17:00:00"
locations: [Umeå]
forms: [Samtal]
organizer: "Bokkafé Angbett"
addressName: 
streetAddress: "Skolgatan 48"
postalCode: "SE-903 27 Umeå"
addressRegion:
addressCountry: "Sverige"
source: https://www.facebook.com/events/1547883556218165/
---
BOKKAFÉ ANGBETT PRESENTERAR: FÖRELÄSNINGSSERIE PÅ TEMA FASCISM & ANTI-FASCISM


Vid vårt andra tillfälle bjuder vi på en heldag med föreläsningar och diskussioner. Det gör inget ifall du missade första tillfället. 

Schema:
- 12.30 – Lunch för 40 kr
- 13.00 – Föreläsning: Varför högern behöver transfobi med Framåt Kamrater
- 15.00 – Diskussion: Vart slutar fascismen och vart börjar den moderna borgerligheten? med Allt åt Alla Uppsala

Fika- och matförsäljning är tillgängligt hela dagen. 


Om föreläsningarna:

VARFÖR HÖGERN BEHÖVER TRANSFOBI

Föreläsningen hålls av Framåt Kamrater som är en socialistisk, feministisk och antifascistisk organisation i Göteborg.

Föreläsningen handlar om hur patriarkatet, nationalism och fascism mobiliseras i motstånd mot transpersoner. De går igenom hur de olika maktordningarna fungerar, utövar våld och legitimerar sig själva, samt hur transpersoners existens hotar deras legitimitet.

Föreläsningen är ca 1h, och efteråt finns tid för diskussion. De diskuterar gärna transorganisering.

_________________________________________________

VART SUTAR FASCISMEN OCH VART BÖRJAR DEN MODERNA BORGERLIGHETEN?

Olle och Axelle från Allt åt Alla Uppsala leder en diskussion om hur vi ska förstå fienden till en ny antifascistisk rörelse.

Förbundet Allt åt Alla är ett socialt fack vars mål är ett klasslöst samhälle som utgår från principen: Av var och en efter förmåga, åt var och en efter behov. I Allt åt alla Uppsala arbetar de huvudsakligen med frågor rörande rätten till staden.

-
-
-
-
-
-
-
-
-


VARFÖR GÖR VI DENNA FÖRELÄSNINGSSERIE?

Att den politiska utvecklingen är mörk och destruktiv på många håll och på vissa håll dystopisk, kan nog många hålla med om. Vi tycker dock att det saknas ett narrativ när folk pratar om denna utveckling. Orden fascism och anti-fascism är idag mer aktuella än någonsin och vi vill lyfta upp dessa begrepp och perspektiv för att tillsammans försöka förstå vår omvärld bättre.

När mycket förändras och det går så snabbt är det lätt att känna sig vilsen. Vad händer med vår världsåskådning när auktoritära figurer som Trump, Musk, Putin, Erdogan och Netanyahu gång på gång driver sin agenda framåt och högerextrem politik normaliseras? När ett decennium av invandringsfientlig politik lägger grunden för den avhumanisering vi ser av såväl svenskar som palestinier, och det enda vi uppmanas att tänka på inom en politisk kontext är gäng, brott och straff. Kanske detta är en del av förklaringen till hur exempelvis ett folkmord kan streamas framför våra ögon och rättfärdigas av våra politiker.

Vi som bokkafé och vänsterorganisation märker av konsekvenserna av detta. Vi som individer i civilsamhället märker av det, vi som arbetare och studenter. Det är nog närmast oundvikligt för de flesta. Palestinarörelsen är under attack. Miljörörelsen är under stark repression. Fackligt aktiva stämplas som terrorister. Alla som försöker göra någonting för att motverka den råhet och exploatering som plågar vår nutid får allt hårdare repressalier. Nedmonteringen av demokratin, arbetsrätten, folkbildningen och kulturen löper hand i hand.

Vi ser det inte som en slump att de slår just här. Det talar tydligt för vilken typ av samhälle som eftersträvas. Det är lätt att som samhälle och individer dras med i detta, att internalisera denna fascism. Det är alltså desto viktigare för oss som människor, rörelser och samhällen att gå tillsammans. Värna om våra gemensamma kvarvarande institutioner och värderingar, och driva förändringarna vi behöver, på gräsrotsnivå.

Med den här föreläsningsserien vill vi lyfta fram olika aspekter och sidor av fascism och vilken typ av politisk utveckling vi ser i våra samhällen just nu samt prata om vad vi kan göra åt den.

Nästa föreläsningstillfälle sker den 17 december. Mer info kommer!
