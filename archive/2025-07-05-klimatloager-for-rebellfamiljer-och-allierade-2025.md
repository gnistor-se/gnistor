---
title: "Klimatläger för Rebellfamiljer och allierade 2025"
date: "2025-07-05 11:00:00"
end_date: "2025-07-09 14:00:00"
locations: [Grödinge]
forms: [Läger]
topics: [Klimatet]
organizer: "Rebellmammor Stockholm"
addressName: ""
streetAddress: "Eldtomta 2"
postalCode: "SE-147 92"
addressRegion: "Grödinge"
addressCountry: " Sverige"
source: "https://www.facebook.com/events/534355606374383/"
---
Varmt välkommen på Klimatläger 2025 den 5-9 juli! 

Uppdaterad info!
Tanken är att det ska vara ganska fritt vad vi gör under dessa dagar och att vi formar lägret tillsammans. Men här kommer några fasta inslag som är frivilliga att delta i.

5 juli: Vi landar första dagen tillsammans och har en gemensam grillkväll på gården, lite kubb eller kanske brännboll
6 juli: Gemensam middag på världens bästa pizzaställe (ca 4 km från gården), en pärla här ute på landet med egenodlat som kröner pizzorna. Vi har bord reserverade: https://www.karshamramatochtradgard.com/our-impact-mojave
7 juli: Lyssningscirkel med Karin Lundberg
8 juli: Klimatinspiratörsworkshop med Pia Björstrand + Workshop utifrån detta: https://www.theherds.org/education 
9 juli: Planting for climate: vi avslutar lägret med att plantera något/några träd för klimatet. Förhoppningen är att gemensamt kunna skörda från dessa på kommande läger

Mycket mer kommer förstås att rymmas inom dessa dagar, framförallt lek för alla barn som kommer :) Men också snack inför vad som kommer ske det kommande året, sångstunder, kanske lite träning på flashmobdans med mera, vi skapar det tillsammans :)

Att göra i närområdet:
Badplatser (se bilder i diskussionen):
* Lilla stranden
* Sibble trand
* Getryggen
* Sandviksbadet
Andra pärlor:
* Ön Oaxen med kalkstensberg, grottor, tunnlar och ett gammalt kalkstensbrott. Spännande för barn. https://www.destinationsodertalje.se/upptack-sodertalje/besok-oaxen/
* Lida friluftsområde med bl.a. en höghöjdsbana (från 4 år): https://lida.se/aktiviteter/accropark-hoghojdsbana/ 
* Stendörrens naturreservat: https://www.lansstyrelsen.se/sodermanland/besoksmal/naturreservat/stendorren/att-gora-i-stendorren.html
* Skilleby trädgård med stor grönsaksförsäljning och café: https://www.skillebytradgard.se/
Om det regnar:
* TomTit experiment i Södertälje, jätteroligt för både barn och vuxna: https://www.tomtit.se/
* Sydpoolen i Södertälje (äventyrsbad): https://www.sodertalje.se/kultur-och-fritid/boka-idrottsanlaggning/anlaggningsregister/actic-sydpoolen/

Lägret är till för Rebellmammor och Rebellpappor och allierade och tanken är att kunna ta med sig familjen och vara tillsammans med andra engagerade och lära känna varandra, ha kul tillsammans, äta ihop, sjunga och säkert planera ett och annat till hösten :) Kanske planterar vi något träd tillsammans <3 Det finns utrymme för spontanitet och kreativitet!

Kom förbi en dag eller stanna alla dagar. Stanna till om du är på genomresa i landet och häng med härliga personer. Det finns plats för en massa tält och även för de som har husvagn eller husbil. Det går faktiskt också att komma med båt. Eventuellt finns det även tillgång till några sovplatser inomhus. 

Praktisk info:
Det finns gott om plats för olika campingalternativ.
Det finns en eldplats utomhus och grillmöjligheter.
Det finns en loge där vi kan sitta om det regnar.
Det finns stora fält för olika lekar, fotboll, drakflygning, brännboll etc. (så ta gärna med saker till detta om ni vill).
Det finns tillgång till 3-4 badrum (får nog hushålla lite med varmvattnet).
Det finns tillgång till 2 kök för lite enklare matlagning

Eldtomta ligger på landet ca 4 mil söder om Stockholm. Det går att ta sig hit kommunalt från Stockholm med pendeltåg till Tumba och buss 727 därifrån som stannar precis vid gården. Ta någon eller några semesterdagar och boka in ett stopp här med familjen.

Om du har frågor om detta så kan du mejla till: elin.rebellmammorna@gmail.com