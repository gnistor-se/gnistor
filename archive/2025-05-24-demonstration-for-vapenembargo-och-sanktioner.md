---
title: "Demonstration för vapenembargo och sanktioner"
date: "2025-05-24 14:00:00"
locations: [Göteborg]
forms: [Demonstration]
topics: [Palestina]
organizer: "Stäng ner Elbit"
addressName: "Gustav Adolfs Torg"
streetAddress: ""
postalCode: ""
addressRegion: "Göteborg"
addressCountry: "Sweden"
source: "https://www.facebook.com/events/1043943890951002/"
---
Israels folkmord på palestinier fortsätter och Sverige är direkt delaktiga genom att bedriva vapenhandel med Israel. Vi samlas därför till en stor demonstration där vi kräver att Sverige bryter avtalet med Elbit Systems, ockupationsmaktens största vapenföretag. Vi kräver även att Sverige inför vapenembargo och sanktioner mot Israel.

Israel anklagas för brott mot mänskligheten av både Human Rights Watch och FN. Internationella brottmålsdomstolen (ICC) utfärdade i november 2024 en arresteringsorder mot premiärminister Benjamin Netanyahu och tidigare försvarsminister Yoav Gallant. Israel utövar apartheid och ockuperar Palestina, vilket även Internationella Domstolen (ICJ), FN och Amnesty konstaterat. Ockupationsmakten utreds för brott mot folkmordskonventionen och i ett första uttalande fastslås att det är troligt att Israel begår folkmord. Detta är bara några exempel på de brott mot mänskliga rättigheter som ockupationsmakten utför. 

Flertalet FN experter och Amnesty International har krävt att länder måste införa vapenembargo mot Israel, det vill säga sluta med all vapenhandel med ockupationsmakten. Både FN och ICJ har uppmanat stater, institutioner och företag att införa sanktioner mot ockupationsmakten. Trots detta fortsätter Sverige sin handel som ingenting.

Palestinierna har rätt till liv. De har rätt till sitt land och sin frihet. Ska Sverige fortsätta vara medskyldiga till folkrättsbrott, eller ska Sverige vara ett land som står upp för rättvisa och mänskliga rättigheter?

Den 24 maj samlas vi och gör våra röster hörda på Göteborgs gator.
Inför vapenembargo och sanktionera Israel! Häv avtalet med Elbit!

Solidaritet i vått och torrt - ingen jävla vapenexport!