---
title: "Öppet möte Seger åt det palestinska motståndet "
date: 2025-05-12 19:00:00
forms: [Möte]
locations: [Stockholm]
topics: [Palestina]
organizer: "Arbetarmakt"
addressName: "Solidaritetshuset"
streetAddress: "Tegelviksgatan 40"
postalCode: "116 41"
addressRegion: "Stockholm"
addressCountry: "Sweden"
source: "https://www.arbetarmakt.com/2025/05/oppet-mote-palestina/"
---
Det palestinska folket utsätts just nu för ett oerhört övergrepp i form av ett utrotningskrig. Israel vill expandera, och palestinierna är hinder för det, som måste försvinna.

Har palestinierna rätt att försvara sig och i så fall på vilket sätt? Enligt det politiska etablissemanget från höger till vänster har de inte det. Men vi som är antiimperialister och internationella kommunister ger vårt fulla stöd till den palestinska motståndskampen mot imperialism, kolonialism, rasism och folkmord.

Den massiva hetsen mot det palestinska motståndet och den politiska förvirringen i samhället om vad Israel är för sorts stat och vad den palestinska kampen går ut på, skapar många frågetecken som behöver rätas ut.

Hur ska vi som stödjer palestinierna förhålla oss till Hamas? Är antisionism och antisemitism samma sak? Är våld berättigat i motståndskampen? Hur bör man se på genombrytningen från Gaza in i Israel den 7 oktober 2023? Dessa och andra aspekter av situationen för palestinierna är viktiga att diskutera för alla som tar den internationella solidariteten på allvar.

Därför arrangerar vi ett offentligt möte till stöd för den palestinska motståndskampen där vi kommer att inleda en diskussion om motståndet från ett antiimperialistiskt, marxistiskt och Palestinavänligt perspektiv. Kom gärna för att lyssna på och delta i samtalet!

Välkommen till Arbetarmakts öppna möte på måndag 12 maj kl. 19. Vi samlas på Solidaritetshuset, Tegelviksgatan 40 på Södermalm.