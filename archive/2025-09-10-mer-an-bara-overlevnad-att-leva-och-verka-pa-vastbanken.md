---
title: "Mer än bara överlevnad: Att leva och verka på Västbanken"
date: "2025-09-10 18:00:00"
locations: [Stockholm]
topics: [Palestina]
forms: [Samtal]
organizer: "BiS - Bibliotek i Samhälle"
addressName: 
streetAddress: "Tegelviksgatan 40"
postalCode: "116 41"
addressRegion: Stockholm
addressCountry: "Sverige"
source: https://www.facebook.com/events/1241039411043647/
---
ISM-kafé och öppet möte: En kväll med samtal och presentationer av den palestinske organisatören Ibrahim Jammal från Västbanken, samt vittnesmål från arbetet på Västbanken med frivilliga från ISM.

Samtalen är på svenska och arabiska med svensk tolkning.

Det kommer finnas fika till försäljning - alla pengar går till YCC och Childhood and Tolerance Center i Nablus.

Arrangörer:
- Bibliotekarier för Palestina
- Bibliotek i Samhälle
- International Solidarity Movement Sweden

Vi får besök av Ibrahim Jammal, verksam på Yafa Cultural Center (YCC) och vice ordförande och styrelseledamot för Childhood and Tolerance Center i Nablus, ett kulturellt center under uppbyggnad på Västbanken. YCC och Childhood and Tolerance Center arbetar för att stötta palestinska kvinnor, barn och unga.

YCC är ett kulturellt center i Balatas flyktingläger nära Nablus, som arbetar för att stärka palestiniers praktiska och kulturella bildning samt skapa medvetenhet om deras nationella rättigheter. Detta görs på flera olika sätt, med hjälp av utbildning, genom barn- och ungdomsverksamheter, och i läsprojekt, dans och teater. Namnet ”Yafa” i centrets namn kommer från den historiska staden Jaffa, idag del av Tel Aviv, varifrån många av flyktingarna i lägret har sitt ursprung och dit de drömmer om att en dag få återvända.

Childhood and Tolerance Center föddes i Balatalägrets hjärta, där livet pulserar trots alla utmaningar, för att fungera som en hoppets låga. Det är avsett att fungera som ett välkomnande hem för kvinnor och barn i strävan efter kunskap, kreativitet, psykologiskt stöd, idrott, läsning, konst och kultur, men också rättigheter, utbildning, digitalt lärande och mycket mer.

Jammal kommer berätta om situationen i flyktinglägren och i Palestina, om det sätt på vilket ockupationen påverkar palestinierna politiskt och i vardagen – och inte minst, om arbetet med kultur och bildning. Det kommer också finnas möjlighet att köpa produkter och fika till stöd för YCC och för att finansiera Jammals pågående resa i Europa.
