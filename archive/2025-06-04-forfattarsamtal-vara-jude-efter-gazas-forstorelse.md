---
title: "Författarsamtal: Vara jude efter Gazas förstörelse"
date: "2025-06-04 19:00:00"
locations: [Stockholm]
forms: [Samtal]
topics: [Palestina]
organizer: "ABF Stockholm"
addressName: "ABF-huset"
streetAddress: "Sveavägen 41"
postalCode: " 111 34"
addressRegion: "Stockholm"
addressCountry: " Sverige"
source: "https://www.facebook.com/events/1032804238820376/"
---
”Vara jude efter Gazas förstörelse. En vidräkning” är den amerikanske författaren Peter Beinarts kritiska vidräkning med Israels krigsföring i Gaza. Välkommen till ett samtal med författaren (via länk) och Göran Rosenberg. Efter samtalet diskuterar Rosenberg bokens aktualitet i Sverige med översättaren Daniel Pedersen. 

Vad innebär det när den självutnämnd judisk stat så tydligt bryter mot den långa traditionen av medkänsla som präglar den tusenåriga judiska historien? 

Förstörelsen i Gaza är enligt Beinart ett brott i den långa judiska historien där man tydligt gått över till att bli förövare. Starkt kritisk mot den etnocentrerade sionismen utvecklar Beinart ett resonemang som syftar till att erkänna Israels nuvarande brott och diskriminering i syfte att sätta medmänsklighet i centrum. Med erfarenheter från Sydafrika visar Beinart på att man kan övervinna rädslan för den andre, den förtryckte, och röra sig bortom en apartheidstat som gör alla dess medborgare till fångar.
Boken är nyligen översatt till svenska och finns till försäljning under kvällen.


—-

Göran Rosenberg är journalist och prisbelönt författare. Han har skrivit en rad böcker om judisk historia, bland annat den Augustprisbelönade Ett kort uppehåll på vägen från Auschwitz och Rabbi Marcus Ehrenpreis obesvarade kärlek. Det förlorade landet handlar om Israel och USA.

Peter Beinart är professor i journalistik och författare. Hans böcker handlar främst om dagsaktuell politik, som exempelvis The Crisis of Sionism. Att vara jude efter Gazas förstörelse är hans första bok på svenska.

Daniel Pedersen är författare och översättare.


Tid och plats:
4 juni kl 19:00-20:30

Katasalen
Sveavägen 41, ABF-huset
Entré: 100 kr
