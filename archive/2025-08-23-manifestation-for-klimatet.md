---
title: "Manifestation för klimatet"
date: "2025-08-23 11:00:00"
end_date: "2025-08-23 12:00:00"
locations: [Örebro]
forms: [Manifestation]
topics: [Llimatet]
organizer: "Rebellmammor i Örebro"
addressName: ""
streetAddress: "Stortorget"
postalCode: "702 11"
addressRegion: "Örebro"
addressCountry: "Sweden"
source: "https://www.facebook.com/events/1050997183084853/"
---
Den 22-23 augusti samlas rebellmammor och rebellpappor från hela Sverige i Malmö för en dygnslång manifestation. Vi i Örebro vill visa vårt stöd och solidaritet för denna viktiga fråga. Vi sitter därför i en manifestation på Stortorget i Örebro under deras sista timme, d.v.s klockan 11-12 den 23 augusti. 


Vi manifesterar för att uppmärksamma klimatkrisen och vill på detta sätt uttrycka vår oro kring att politiker inte agerar kraftfullt och i proportion till den kris vi står inför. 


Att gå samman ger meningsfullhet och tillsammans skapar vi hopp. Alla kan vara med. Du behöver inte leva "perfekt" för att få vara med, det kan ingen göra i ett samhälle som är uppbyggt kring ett ohållbart sätt att leva. 


Du är inte ensam om att känna oro inför vår framtid. Tillsammans är vi med och skapar förändring så att våra barn och kommande generationer har en planet som går att bo på. Att dela oron tillsammans med andra känns oerhört meningsfullt.


Praktisk info: De som vill träffas en timme innan, klockan 10 på konditori Wasa, där vi fikar och pratar ihop oss och går igenom de sånger vi ska sjunga, samt de som vill har möjlighet att skapa sina egna plakat (går bra att ta med eget redan innan). Strax innan 11 går vi ut på Stortorget och manifesterar i en s.k rebellmamme-cirkel där vi sitter med ansiktena vända utåt under en timme, kl 11-12. Vi sitter i tystnad blandat med sång (enkla sånger som alla kan sjunga med i, vi övar innan på konditoriet).


Varmt välkommen, även du som aldrig tidigare varit med. Bjud gärna med vänner och nära och kära som också vill delta. Alla behövs!