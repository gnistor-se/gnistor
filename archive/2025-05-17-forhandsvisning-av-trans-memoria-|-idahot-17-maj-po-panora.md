---
title: "Förhandsvisning av Trans Memoria | IDAHOT 17 maj på Panora"
date: "2025-05-17 15:45:00"
locations: [Malmö]
forms: [Film]
topics: ["HBTQIA+"]
organizer: "Biograf Panora Malmö"
addressName: ""
streetAddress: "Friisgatan 19C"
postalCode: "214 22"
addressRegion: "Malmö"
addressCountry: " Sverige"
source: "https://www.facebook.com/events/562883660193652/"
---
Varmt välkommen på förhandsvisning av TRANS MEMORIA den 17 maj på Internationella dagen mot homo-, trans- och bifobi (IDAHOT)! Trans Memoria är en poetisk och djupt personlig film om vänskap, förlust och det ständigt föränderliga jaget. Filmen vann årets Dragon Award Best Nordic Documentary vid Göteborg Film Festival. 

Biljetter: https://panora.se/filmer/trans-memoria/

Filmskaparen Victoria Verseau återvänder till Thailand, där hon 2012 genomgick en könsbekräftande operation, tillsammans med sin nära vän Meril. De stöttade varandra och delade både rädslor och hopp. Men idag är Meril inte längre i livet – hon avslutade sitt.

När Victoria åker tillbaka till den ödsliga staden är det i sällskap med Athena och Aamina, två transkvinnor mitt i sina egna transitioner. I ett känsloladdat och ärligt samtal om kroppar, begär, drömmar och sorg växer en oväntad gemenskap fram. Tillsammans utforskar de den komplexa verkligheten kring könsbekräftande vård och livet som transkvinna. I de tomma hotellkorridorerna svävar Merils närvaro. Bortom mörker och allvar finns också humor, värme och närvaro.

___
Arrangörer: Folkets Bio Malmö, ABF Malmö