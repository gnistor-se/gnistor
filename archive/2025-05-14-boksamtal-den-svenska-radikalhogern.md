---
title: "Boksamtal: Den svenska radikalhögern"
date: "2025-05-14 16:00:00"
locations: [Stockholm]
forms: [Samtal]
topics: []
organizer: "ABF Stockholm"
addressName: "ABF-Huset"
streetAddress: "Sveavägen 41"
postalCode: "111 34"
addressRegion: "Stockholm"
addressCountry: "Sverige"
source: "https://www.facebook.com/events/687463947128347/"
---
Det blåser starka högervindar i Sverige såväl som i resten av världen.

Välkommen till ett samtal mellan Ordfronts förlagschef Pelle Andersson och författaren Mike Enocksson om den nya boken, Den svenska radikalhögern - Från borggårdskrisen till Tidöavtalet, i vilken han nagelfar och analyserar  den svenska radikalhögerns utveckling de senaste 100 åren och fram till idag.

## Om boken:
Det har skrivits många böcker om svensk extremhöger, men däremot få om svensk radikalhöger, och ingen har gjort en så genomgående analys som Mike Enocksson gör nu.   

Den svenska radikalhögern – Från borggårdskrisen till Tidöavtalet spänner över 1900-talets början till vår egen samtid. Här blottläggs idéer som präglat landets radikalhöger och som löper som en röd, eller snarare mörkblå tråd, genom vår historia.

Som före detta sverigedemokrat har statsvetaren Mike Enocksson en unik förmåga att synliggöra den här politiska rörelsen.  Vi får bland annat lära oss om Kristdemokraternas historieförfalskning och Sverigedemokraternas spirituella rasism och kanske är flera av sprängningarna i Sverige inte alls kopplade till gängkriminalitet?

## Ur Stig-Björn Ljunggrens förord 
»Enocksson gör en rejäl historisk återblick.Det är nödvändigt för att visa hur radikalkonservatismen har en historisk klangbotten i vårt land och inte är något invasivt idévirus som är luftlandsatt från den ungerska Orbanismen, amerikansk Trumpism eller andra högerextrema krafter, näringssatt av sociala mediers pissrännor. Det som hänt är ett återupplivande av gamla högerföreställningar som kombinerats med tidsanda och folklig vrede och som gjort att Sverigedemokraterna i skrivande stund är Sveriges näst största parti. Vi ser således högern komma tillbaka efter hundra år i exil. En höger som inte är smittad av liberalism eller väjer för att förändra rådande ordning.« 

Tid och plats:
- 14 maj kl.18:00-19:30
- ABF-huset, Sveavägen 41
- Biljetter: 90 kr 

Arrangeras av Ordfront och ABF Stockholm