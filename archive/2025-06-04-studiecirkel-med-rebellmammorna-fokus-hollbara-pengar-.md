---
title: "Studiecirkel med Rebellmammorna - fokus HÅLLBARA PENGAR!"
date: "2025-06-04 18:00:00"
locations: [Falun]
forms: [Studiecirkel]
topics: [Klimatet]
organizer: "Rebellmammor i Dalarna"
addressName: ""
streetAddress: "Magasinsgatan 23"
postalCode: " SE-791 70 Falun"
addressRegion: ""
addressCountry: " Sverige"
source: "https://www.facebook.com/events/9484127858278000/"
---
Välkommen till studiecirkel SPECIAL med Rebellmammorna, tema: Hållbara pengar – privatekonomins roll för hållbarhet

Vi gästas vi av Elin Helander, kognitionsvetare, författare och grundare av Placeholder och Whateverland – bolag som arbetar i gränslandet mellan hållbarhet, beteendeförändring och innovation. Elin bor i Falun och har lång erfarenhet av att utforska hur våra tankemönster påverkar våra ekonomiska val i vardagen. Hon har skrivit böckerna Lura hjärnan att spara och Bättre koll på pengarna (på lätt svenska), är medgrundare till sparappen Dreams och är en av Sveriges främsta röster inom finansiellt välbefinnande.

Elin är inbjuden för att prata med oss om hur psykologi, beteenden och känslor styr vår privatekonomi – och vilken roll den spelar i den stora hållbarhetsfrågan. För många av oss är det svårt att fatta ekonomiska beslut, trots att vi vet att våra pengar har makt. Ett exempel är våra pensionspengar där de flesta inte har gjort ett aktivt val och därmed har pengarna placerade i Sjunde AP-fonden, som fortfarande investerar i fossilindustrin. XR driver nu kampanjer för att vi ska ta kontroll över våra pensionspengar om lämna fonden – men hur gör man? Och varför är det så svårt att agera, fast vi vet?

Samtalet med Elin blir en kväll där vi tillsammans utforskar hur vår ekonomi hänger ihop med både social och miljömässig hållbarhet. Det handlar inte om ekonomisk rådgivning, utan är en trygg plats för reflektion, nyfikenhet och mod. Vi närmar oss det svåra tillsammans – med förståelse för att ingen sitter med alla svar, men att vi kan komma längre om vi pratar med varandra. Lite som med klimatet i stort: varför gör vi inte mer, fast vi vet så mycket?

Välkommen till en varm och öppen kväll där inga frågor är dumma!

ANMÄL DIG HÄR: https://www.bilda.nu/arr/1246465/valkommen-till-studiecirkel-med-rebellmammorna-621476

Studiecirkeln arrangeras av Rebellmammorna i samarbete med Studieförbundet Bilda. 