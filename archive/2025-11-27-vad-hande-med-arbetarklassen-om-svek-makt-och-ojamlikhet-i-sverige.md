---
title: "Vad hände med arbetarklassen? Om svek, makt och ojämlikhet i Sverige"
date: "2025-11-27 19:00:00"
locations: [Stockholm]
forms: [Samtal]
organizer: "Söderbokhandeln Hansson"
addressName: 
streetAddress: "Götgatan 37"
postalCode: "SE-116 21 Stockholm"
addressRegion:
addressCountry: "Sverige"
source: https://www.facebook.com/events/1212529887451107/
---
Varmt välkomna till ett samtal mellan sociologen och författaren Johan Alfonsson och Daniel Suhonen, chef från tankesmedjan Katalys, om boken Vad hände med arbetarklassen? (Arkiv förlag).

En gång i tiden utmålades arbetarklassen som drivkraften för välstånd och välfärd i vårt land. Idag beskrivs den alltmer som en kvarleva från ett svunnet industrisamhälle. Arbetarna har lämnats på efterkälken och övergivits av dem som skulle företräda dem politiskt. Fokus har flyttats till företagarna och medelklassen. 

Men arbetarklassen är i högsta grad levande. Det är fortfarande den största klassgruppen i Sverige och det arbete klassen utför är oumbärligt för att vårt samhälle ska fungera. Samtidigt är de vårt samhälles stora förlorare, med sämre löneutveckling, ökad otrygghet, lågt inflytande över sitt arbete och sämre hälsa. De har drabbats hårdast av ökande levnadskostnader. 

För att vända utvecklingen måste arbetarklassens makt stärkas. Den här boken undersöker hur detta kan gå till och pekar ut möjliga vägar framåt. 

Vi ses!
