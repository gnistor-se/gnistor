---
title: "Radikal omsorg och möjliga framtider"
date: "2025-11-23 15:00:00"
locations: [Malmö]
forms: [Samtal]
organizer: "Fronesis"
addressName: 
streetAddress: "Brobygatan 7"
postalCode: "214 43"
addressRegion: "Malmö"
addressCountry: "Sverige"
source: https://www.facebook.com/events/1538588847267054/
---
Välkomna till ett samtal med utgångspunkt i Fronesis nummer Framtider.  

Samtalet tar avstamp i en kritik mot accelerationspolitik och eko-modernism genom en reflektion kring begreppet radikal omsorg. Omsorg förknippas idag ofta med en konservativ bakåtsträvande rörelse, eller ett avpolitiserat arbete i hemmet eller inom välfärdsstaten, där det ofta blir en kostnad snarare än en tillgång. Men som antropologen och aktivisten David Graeber har påpekat har omsorgs- och underhållsarbete alltid utgjort den största delen av det som historiskt legat i industrisamhällets avlönade sektor, och det är både ideologiskt betecknande och problematiskt att industriarbetaren snarare än kocken eller städerskan blev symbolen för arbetarrörelsen. 

Vi undersöker omsorg inte som en flykt från det politiska, utan som en praktik med potential att omförhandla livets materiella och sociala förutsättningar. Omsorg är då inte ett nostalgiskt återställande och upprätthållande utan ett aktivt ingripande i nuet inför hotet om förintelse – en politik för att skapa förutsättningar för framtida liv i spåren av ett system som har förbrukat både människor och ekosystem i jakten på tillväxt. 

Medverkande: Ylva Gislén, Dalia Mukhtar-Landgren och Åsa Ståhl, en del av redaktionen för Fronesis nummer 86–87, Framtider. 

Samtalet hålls i Krakels lokal på på Brobygatan 7.

Välkomna! Ingen föranmälan krävs!

