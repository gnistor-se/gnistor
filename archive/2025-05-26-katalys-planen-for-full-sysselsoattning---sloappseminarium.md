---
title: "Katalys-planen för full sysselsättning – Släppseminarium"
date: "2025-05-26 12:00:00"
locations: [Stockholm]
forms: [Samtal]
topics: []
organizer: "Katalys"
addressName: ""
streetAddress: "Sveavägen 41"
postalCode: " SE-111 34 Stockholm"
addressRegion: ""
addressCountry: " Sverige"
source: "https://www.facebook.com/events/563942146363217/"
---
Rapportsläpp: En politik för full sysselsättning, tillväxt och prisstabilitet

De senaste 35 åren har Sverige haft massarbetslöshet. Båda blocken har misslyckats, eller helt enkelt gett upp, om att uppnå något som liknar full sysselsättning. Resultatet är ett mer polariserat samhälle med stora sociala problem, som är fattigare än vad det skulle kunna vara.

I en ny rapport, författad av Tony Johansson och Max Jerneck, visar Katalys vilken politik som behövs för full sysselsättning. Det handlar först och främst om att höja nivån på investeringar med ungefär 200 miljarder per år. Inkomstfördelningen behöver också jämnas ut, för att motverka att höginkomsttagare sparar istället för spenderar en större del av sin inkomst. Slutligen behövs även en mer aktiv arbetsmarknadspolitik. I en högtrycksekonomi som genererar full sysselsättning behövs också en mer seriös politik för att bekämpa inflation än dagens övertro på räntehöjningar.

Skulden för arbetslösheten läggs ofta på de svaga grupperna som står utanför arbetsmarknaden. Här visar vi att ansvaret istället ligger hos en missriktad och dogmatisk makroekonomisk politik.

Måndagen 26 maj klockan 12-13 i Z-salen på ABF-huset i Stockholm presenterar Katalys rapporten En politik för full sysselsättning, tillväxt och prisstabilitet. 

Med den här rapporten visar Katalys vägen till en mer aktiv ekonomisk politik som förmår sätta Sverige i arbete igen.

Medverkande:
Tony Johansson, fil.dr i ekonomisk historia
Max Jerneck, samhällsekonomisk utredare Katalys
Stefan Carlén, chefsekonom Handelsanställdas förbund
Susanne Spector, chefekonom Danske Bank
Markus Kallifatides, riksdagsledamot (S) och ordförande i Reformisterna
PM Nilsson, vd Timbro

Samtalsledare: Daniel Suhonen, chef fackliga idéinstitutet Katalys.

Måndag 26/5 kl. 12.00–13.00 (OBS! lunch serveras ej) i Z-salen i ABF-huset, Sveavägen 41 i Stockholm.

Fri entré, obligatorisk föranmälan.

Föranmäl dig här: https://mailchi.mp/katalys.org/sysselsattning