---
title: "PopVet: Rörelsesocialism - en förändring underifrån! med Per-Anders Svärd & Toivo Jokkala"
date: 2025-05-06 12:15:00
forms: [Samtal]
locations: []
organizer: "Södertörns högskolebibliotek"
addressName: "Bibliotekets lounge, entréplan"
streetAddress: "Alfred Nobels allé 7 "
postalCode: ""
addressRegion: "Flemingsberg"
addressCountry: "Sweden"
source: "https://www.sh.se/kalender/kalenderposter/2025-01-24-popvet-rorelsesocialism---en-forandring-underifran-med-per-anders-svard--toivo-jokkala"
---
Många människor lockas i dag av auktoritära politiska löften om säkerhet och revansch. Hur kan förändringskraften i de sociala rörelserna återupptäckas i en tid där populismen växer sig allt starkare? I denna föreläsning presenteras ett nytt manifest för en samhällsförändring underifrån.

Per-Anders Svärd är lektor i statsvetenskap vid Södertörns högskola och aktiv i Centrum för marxistiska samhällsstudier. Toivo Jokkala är journalist, skribent och tidigare chefredaktör för tidningen Arbetaren. Tillsammans är de nu aktuella med boken Rörelsesocialism: Tjugosju teser om samhällsförändring underifrån (2024). Mot bakgrund av vår tids utmaningar ämnar Per-Anders Svärd och Toivo Jokkala peka ut en nygammal väg för dagens vänsterpolitiska rörelse.

Ingen föranmälan, alla välkomna!