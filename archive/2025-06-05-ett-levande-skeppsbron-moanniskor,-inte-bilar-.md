---
title: "Ett levande Skeppsbron: människor, inte bilar!"
date: "2025-06-05 16:00:00"
locations: [Stockholm]
forms: [Aktion]
topics: [Klimat]
organizer: "Cykelaktion Stockholm m.fl."
addressName: ""
streetAddress: "Skeppsbron 20"
postalCode: "111 30"
addressRegion: "Stockholm"
addressCountry: " Sverige"
source: "https://www.facebook.com/events/1240409760783600/"
---
Nu, efter vår tredje aktion på Skeppsbron, är en tredjedel av parkeringen borta igen och återställd med bänkar och plats för människor 🎉💪
📣 Men vi slutar inte protestera! Vi vill att alla parkeringsplatser försvinner permanent!
Bort med massbilismen från staden! Bilarna ska bort från Skeppsbroparkeringen och platsen ska tillgängliggöras för människor; inte bilar 🌳

🗓️ Den 5:e juni samlas vi igen på Skeppsbron för en folkfest.
Vi börjar kl 16 med ett program som bjuder på kultur; för människor (!) fram till kvällen 

😢 Skeppsbron är en tydlig (och hemsk) symbol för stadens prioritering av bilar framför människor 🚗 en stenöken mitt i klimatkrisen och i kombination med stigande kollektivtrafikpriser blir det på bekostnad av vår hälsa bla genom luftföroreningar 😷 Samt en inskränkning på våra barns och vuxnas frihet 😥

En stenöken som stöd för bil- och fossilindustrin 🤝, utan hänsyn till konsekvenserna för samhället 🤑

Den stora kampen handlar om att vi behöver en hälsofrämjande planet för oss människor och för alla kommande generationer. Kampen om Skeppsbron ser vi som en spetsfråga och en långvarig symbol för denna kamp. Då Gamla Stan samt Skeppsbron är ett kulturarv från medeltiden samt en folkkär plats för många Stockholmare, önskar vi att Skeppsbron kan få bli en plats vi kan vara stolta över samt en plats där vi kan må bra kollektivt, socialt, psykiskt och fysiskt; en plats där människor prioriteras framför privata vinster.

📝 Syftet med aktionen är att påskynda och väcka debatt kring förbättring av stadsmiljön. Vi vill visa att det är möjligt att använda stadens ytor mer effektivt än till att parkera bilar. Vi vill också protestera mot de helt galna planerna på nya stadsmotorvägen Tvärförbindelse Södertörn och den nyväckta vurmen för Östlig Förbindelse.

😁 Därför uppmuntrar vi alla att ta med sig föremål eller material som hjälper oss att fylla platsen med liv och rörelse. Ta med stolar/filtar att sitta på 🪑🧺, bollar att leka/spela med ⚽️🏈🏸, ta med en balkongblomma 🌷, sjung en sång. Var kreativ och generös! Ta med kläder efter väder 🧣, kubbspel, gatukritor, ja allt möjligt. Kanske bjuda på fika eller lite frukt ☕️🍎. Vi vill skapa en trevlig stämning tillsammans med tal och sång, spel och lekar och umgänge. På så sätt hoppas vi få ett härligt och positivt möte och samtal med stadsflanörer.

Huvudsaken är att vi syns och hörs och att alla är välkomna! 💚

Vi avser att stanna några timmar, därefter lämnar vi Skeppsbron.

✊️ Vi kräver att politikerna slutar gynna bilismen och istället bygger om vår stad utan fossila utsläpp. Vi vill ha ett levande torg på Skeppsbron och strandpromenader i en grönare miljö; för människor! 🍀

💚 Vi välkomnar så många olika individer och grupperingar som möjligt inom klimat- och miljörörelsen och sociala rörelser att delta, skapa förändring och trivas tillsammans!

Skriv gärna under våra krav:

https://actionnetwork.org/forms/skeppsbron-inte-parkerings-plats/