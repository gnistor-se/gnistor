---
title: "Bananrepubliken Sverige"
date: "2025-05-11 16:00:00"
locations: [Malmö]
forms: [Samtal]
organizer: "Vänsterpartiet Malmö"
addressName: 
streetAddress: "Spånehusvägen 47"
postalCode: "21158 Malmö"
addressRegion:
addressCountry: "Sweden"
source: https://www.facebook.com/events/3874236552794247/
---
Dörrarna mellan politik, välfärdsföretag och pr-byråer står vidöppna. De tre före detta statsministrarna Göran Persson, Carl Bildt och Stefan Löfven är idag lobbyister, det är också mängder av tidigare ministrar och förtroendevalda på alla nivåer i samhället.

Samtidigt som politikerrollen professionaliserats och påverkansindustrin vuxit de senaste tjugo åren så har en exempellös privatisering av offentliga verksamheter pågått. I många fall har politikerna som beslutat om privatiseringen av skolan, avregleringen av vårdsektorn och utförsäljningen av samhällets fastigheter blivit förmögna på sina egna politiska beslut.

Nepotism och korruption breder ut sig – och frågan är vems intressen våra folkvalda tillvaratar, sina egna eller folkets. Är Sverige på väg att förvandlas till en Bananrepublik där vänskapsband och affärsrelationer styr snarare än folkets vilja?

I den här föreläsningen presenterar Johannes Klenell sin nya bok ”Bananrepubliken Sverige. Hur politiker, välfärdskapitalister och pr-byråer utarmar demokratin”. Johannes är författare, journalist och kulturredaktör på tidningen Arbetet. Han debuterade 2017 med romanen Det fria ordet och var tidigare förläggare på bokförlaget Galago.

Föreläsningen är öppen för alla, men deltagare i studiedagen ”Att förstå och förändra världen” har företräde, mer information om den här: https://fb.me/e/6M3g4XLru

Tid söndag 11 maj 16:00
Plats ABF Malmö, Spånehusvägen 47, Stora salen


