---
title: "Manifestation mot regeringens ändringar i högkostnadsskyddet!"
date: 2025-05-15 14:00:00
forms: [Manifestation]
locations: [Skåne]
organizer: "PRO Skåne"
addressName: "Triangeln"
streetAddress: ""
postalCode: "211 43"
addressRegion: "Malmö"
addressCountry: "Sweden"
source: "https://www.facebook.com/events/1196011518313660"
---
Nu protesterar vi mot regeringens, med stöd av Sverigedemokraterna, förslag att höja egenavgiften för medicin innan högkostnadsskyddet inträder. Förändringen hotar att slå hårt mot ekonomiskt utsatta grupper, som studenter, kroniskt sjuka, multisjuka och pensionärer.

Ökade livsmedelspriser och höjda hyror gör det redan idag svårare för många att få sin ekonomi att räcka till de mest grundläggande behoven. Förslaget riskerar att leda till onödigt lidande och ohälsa för många människor på grund av att de inte längre kommer att ha råd att hämta ut sina läkemedel.

Förslaget innebär bland annat att maxbeloppet som patienter betalar innan frikort höjs från 2 900 till 3 800 kronor. Med ett ändrat högkostnadsskydd för läkemedel vill regeringen flytta över kostnader från staten till patienterna.

Effekterna av förslaget kan öka vårdkostnaderna när patienter avstår från medicinering. Vad blir kostnaden för hälso- och sjukvården med en undermålig behandling av t.ex. diabetes? Det är en fråga vi ställer oss?

Staten räknar med att spara ca 2,7 miljarder på reformen. Samtidigt sänker man skatter på 23 miljarder. I stället för skattesänkningar, som gynnar de mest välbeställda så vore det rimligt med en skattesänkning på tre miljarder och därmed få utrymme för att med skattemedel finansiera medicinkostnaderna.

Arrangörer: PRO Skåne, PRO Malmö, SKPF Malmö, ABF Malmö.